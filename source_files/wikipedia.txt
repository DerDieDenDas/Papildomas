Main menu

VikipedijaLaisvoji enciklopedija
Ieškoti Vikipedijoje
Sukurti paskyrą
Prisijungti

Asmeniniai įrankiai
[paslėpti]
Šios savaitės iniciatyva: medicina. Kviečiame prisidėti!

Turinys paslėpti
Pradžia
Etimologija
Istorija
Toggle Istorija subsection
Politinė sistema
Toggle Politinė sistema subsection
Kariuomenė
Administracinis suskirstymas
Geografija
Toggle Geografija subsection
Ekonomika
Toggle Ekonomika subsection
Mokslas ir technologijos
Gyventojai
Toggle Gyventojai subsection
Švietimas
Kultūra
Toggle Kultūra subsection
Kita informacija
Šaltiniai
Nuorodos
Lietuva

Straipsnis
Aptarimas
Peržiūrėti šaltinį
Istorija

Įrankiai
Šis straipsnis yra tapęs savaitės straipsniu.
Crystal Clear action decrypted.png
Disambig.svg Kitos reikšmės – Lietuva (reikšmės), LR (reikšmės).
Lietuvos Respublika
Lietuvos vėliava	Lietuvos herbas
(Išsamiau)	(Išsamiau)
Lietuva žemėlapyje
Valstybinė kalba	Lietuvių
Sostinė	Vilnius
Didžiausias miestas	Vilnius
Valstybės vadovai	Gitanas Nausėda
prezidentas
Viktorija Čmilytė-Nielsen
seimo pirmininkė
Ingrida Šimonytė
ministrė pirmininkė
Plotas
 – Iš viso
 – % vandens	 
65 300 km² (121)
1,98 %[1]
Gyventojų
 – 2023
 – Tankis	 
Didėjimas 2 862 380[2] (135)
43 žm./km² (138)
BVP
 – Iš viso
 – BVP gyventojui	2023
Didėjimas 78,346 [3] mlrd. $ (78)
Didėjimas 28 094[3] $ (40)
Valiuta	Euras (€) (EUR)
Laiko juosta
 – Vasaros laikas	UTC+2 (EET)
UTC+3 (EEST)
Nepriklausomybė
Paskelbta
Atkurta
Nuo Rusijos imperijos
1918 m. vasario 16 d.
1990 m. kovo 11 d.
Valstybinis himnas	Lietuvos himnas
Interneto kodas	.lt
Šalies tel. kodas	+370
Lietuva, oficialiai Lietuvos Respublika (LR) – valstybė Šiaurės Europos dalyje, Baltijos jūros pietrytinėje pakrantėje. Plotas 65 300 km².[4] Lietuva – viena iš Baltijos valstybių. Šiaurėje ribojasi su Latvija (sausumos sienos ilgis – 588 km, jūros siena – 22 km), rytuose ir pietuose – su Baltarusija (sienos ilgis – 677 km), pietvakariuose – su Lenkija (sienos ilgis – 104 km) ir Rusija (Kaliningrado sritis; sausumos sienos ilgis – 255 km, Kuršių mariomis – 18 km, jūra – 22 km). Baltijos jūros pakrantės ilgis – 90,66 km. Lietuvos–Baltarusijos ir Lietuvos–Rusijos siena yra ir Europos Sąjungos siena. Lietuvos ekonominė zona Baltijos jūroje (vakaruose) siekia Švedijos ekonominę zoną. Didžiausias šalies miestas yra sostinė Vilnius. Kiti didieji miestai: Kaunas, Klaipėda, Šiauliai, Panevėžys.

Lietuvos valstybė susidarė XIII a., po 1569 m. Liublino unijos Lietuvos Didžioji Kunigaikštystė tapo Abiejų Tautų Respublikos dalimi. Ši valstybė gyvavo daugiau nei 200 metų, kol kaimyninės šalys Rusija, Austrija ir Prūsija XVIII a. pabaigoje galutinai pasidalijo jos teritoriją. Pirmojo pasaulinio karo pabaigoje, 1918 m. vasario 16 d., Lietuvos Taryba paskelbė apie nepriklausomybės atkūrimą, iki 1921 m. Lietuvos Respubliką pripažino dauguma pasaulio valstybių. Po daugiau nei 20 metų nepriklausomybės Antrojo pasaulinio karo metais šalis buvo okupuota ir aneksuota TSRS, 1941–1945 m. okupuota nacistinės Vokietijos, 1944–1945 m. dar kartą okupuota Sovietų Sąjungos. 1990 m. kovo 11 d. Aukščiausioji Taryba paskelbė nepriklausomybės atkūrimą.

Nuo 2004 m. Lietuva yra viena iš Europos Sąjungos valstybių, įeinančių į Šengeno erdvę, kurioje nėra pasienio kontrolės. Nuo 2015 m. valstybė priklauso euro zonai. Lietuva yra aukštų pajamų išsivysčiusi ekonomika,[5] pasiekusi aukštą pragyvenimo lygį, aukštai vertinamas Lietuvos pilietinių laisvių, žiniasklaidos laisvės, interneto laisvės, demokratijos lygis. Lietuva yra Europos Sąjungos, Europos Tarybos, NATO, EBPO narė.

Etimologija
Lietuvos pavadinimo kilmė nėra tiksliai žinoma. Kadangi daugelis baltų etnonimų yra kilę nuo upių pavadinimų, Lietuvos pavadinimas siejamas su upelio Lietava pavadinimu.[6] Kadangi tai nedidelis upelis, ši prielaida kelia prieštaravimų, kad toks mažas upeliukas negalėjo suteikti pavadinimo didelei žemei ir genčiai. Istorikas Artūras Dubonis valstybės pavadinimą kildina iš žodžio leičiai, kuriais XIV–XV a. šaltiniuose vadintas kunigaikščio tarnybinių asmenų sluoksnis. Tai buvo kariai kolonistai, kurie prie didžiojo kunigaikščio valdų prijungtose žemėse įtvirtindavo valdžią.[7]

Istorija
Pagrindinis straipsnis – Lietuvos istorija.
Priešistorė ir ankstyvoji istorija

Kvedlinburgo metraščio ištrauka (tekste pažymėta vieta, kurioje minima Lietuva)
Į dabartinę Lietuvos teritoriją pirmieji gyventojai atsikėlė po paskutiniojo ledynmečio prieš 11–13 tūkstančių metų.[8] Paleolito gyventojai priklausė Svidrų ir Pabaltijo Madleno kultūrinėms grupėms.[9] Mezolito gyventojai priklausė Nemuno ir Kundos kultūroms.[10] Pirmieji gyventojai buvo klajokliai, nuolatinių gyvenviečių nekūrė. VIII tūkst. pr. m. e. klimatas šilo, plėtėsi miškai. Gyventojai ėmė mažiau klajoti, užsiėmė vietine medžiokle, žvejyba, rinkimu. Žemdirbystė dabartinę Lietuvos teritoriją pasiekė III tūkst. pr. m. e. Neolite regione paplito virvelinės keramikos kultūrų grupei priklausanti Pamarių kultūra, kuri laikoma baltiška. Pirmaisiais mūsų eros amžiais jau išskiriamos baltų gentinės sąjungos, tarp jų žemaičiai ir lietuviai.[11]

Baltų gentys nepalaikė artimų kultūrinių ar politinių ryšių su Romos imperija[12], bet prekiavo su Roma (žr. gintaro kelias). Apie 97 m.e.m. Tacitas savo veikale „Germanija“ aprašė aisčius (Aesti), gyvenusius pietrytinėje Baltijos jūros pakrantėje, kurie paprastai siejami su vakarų baltais. Vakariniai baltai anksčiau už kitus diferencijavosi į gentis ir žinios apie juos kitų šalių metraštininkus pasiekė anksčiausiai. Klaudijus Ptolemėjus II a. jau žinojo galindus ir jotvingius, o ankstyvųjų viduramžių metraščiuose minimi prūsai, kuršiai ir žiemgaliai.[13]

Lietuva pirmą kartą paminėta Kvedlinburgo metraštyje aprašant vyskupo Brunono Kverfurtiečio žūtį Rusios ir Lietuvos pasienyje 1009 metų[14] kovo 9 dieną. Vėlesniuose metraščiuose dar minima kita – vasario 14 d., tačiau metų įvairovė didelė. Brunono mirties datą 1009 m. mini 9 iš 25 šaltinių. Viename teigiama, esą tai įvyko 1002 m., penki įvardija 1008 m., vienas – 1010 m. Šaltiniuose nurodo bent septynias žūties vietas – tai Rusios–Lietuvos, Prūsijos–Rusios, Prūsijos–Rusijos–Lietuvos pasienis, Prūsija, Rusija, pečenegų žemės ir Vengrija. X–XI a. rusų metraščiai mini Lietuvą kaip vieną iš žemių, kurios mokėjo duoklę Kijevo Rusiai, metraščiuose minimas karinis Jaroslavo Išmintingojo žygis į Lietuvą. Nuo XII a. vidurio lietuviai ima puldinėti rusų žemes. 1183 m. nusiaubtos Polocko ir Pskovo žemės, net galingai Naugardo respublikai XII a. pabaigoje ne kartą grėsė lietuvių kariaunų įsiveržimai.[15] Daugėjant iš plėšiamųjų žygių parsivežamo turto ir belaisvių ryškėjo turtiniai skirtumai, išsiskyrė karingieji kunigaikščiai iš kitų perimdami valdžią. Lietuvos teritorijoje gyvavusių kelių skirtingų baltų genčių sukurtų kunigaikštysčių jungimasis į vieną konfederacinę ar federacinę Lietuvos valstybę prasidėjo greičiausiai dar I-ame tūkstantmetyje, tačiau anot vyraujančios istoriografinės sampratos valstybės susidarymas baigėsi tik XIII a. II ketvirtyje, tada hipotetinės Lietuvos žemės ar Lietuvos kunigaikštystės pagrindu susikūrus Lietuvos Didžiajai Kunigaikštystei.[16]

Lietuvos Didžioji Kunigaikštystė
Pagrindinis straipsnis – LDK.

Lietuviški kalavijai, XIII a.

LDK teritorijos kitimas skirtingais laikotarpiais
XIII a. ketvirtajame dešimtmetyje Lietuvos valstybės pirmuoju valdovu tapo Mindaugas, kuris priėmė krikštą ir 1253 m. liepą buvo karūnuotas karaliumi.[17] Vėliau nuo krikšto atsisakė, o 1263 m. buvo nužudytas.[18] Pagoniška Lietuva buvo nuolatinių Teutonų ir Livonijos ordino žygių taikiniu. Nepaisant sunkios ir nuolatinės kovos su Ordinais Lietuvos Didžioji Kunigaikštystė greitai plėtėsi prisijungdama Rusios kunigaikštystes. XIII a. pabaigoje susiformavo Gediminaičių dinastija (pirmieji žymūs dinastijos valdovai – Vytenis ir Gediminas).

Kunigaikštis Gediminas diplomatinėmis priemonėmis (daugiausiai ištekindamas dukras) gerokai išplėtė Lietuvos teritoriją į rytus. Jo sūnus Algirdas toliau tęsė plėtrą karinėmis priemonėmis, prie to taip pat prisidėjo ir jo brolis Kęstutis. 1362 m. Algirdas pasiekė svarbią pergalę prieš Aukso Ordą mūšyje prie Mėlynųjų Vandenų ir įsitvirtino pietų Rusioje – Kijeve, Podolėje bei menkai apgyvendintoje Dykroje.[19] Užėmusi Kijevą Lietuvos didžioji kunigaikštystė tapo tiesiogine Maskvos Didžiosios Kunigaikštystės kaimyne ir varžove.[20]

XIV a. pabaigoje Lietuva pasiekė didžiausią teritorinį išsiplėtimą – pietuose jos sienos siekė net Juodąją jūrą, valstybė apėmė dabartinių Lietuvos, Baltarusijos, dalies Ukrainos, Rusijos ir Lenkijos teritorijas.[21] Tuo pačiu metu nuo XIII a. Lietuvos valstybė nuolat kariavo su Vokiečių Ordinu. Geopolitinė situacija tarp Rytų ir Vakarų lėmė tai, kad Lietuvos Didžioji Kunigaikštystė buvo daugiakultūrė ir daugiakonfesė valstybė. Valdantysis elitas laikėsi religinės tolerancijos, oficialiuose dokumentuose naudota lotynų ir senoji slavų kanceliarinė kalba.[22]

1385 m. Lietuvos didysis kunigaikštis Jogaila sudarė santuoką su Lenkijos sosto paveldėtoja Jadvyga ir 1386 m. buvo vainikuotas Lenkijos karaliumi. Taip buvo sudaryta personalinė Lietuvos ir Lenkijos unija.[23] Pagal Krėvos aktą Jogaila įsipareigojo Lietuvą apkrikštyti ir 1387 m. atvykęs į Lietuvą pats dalyvavo krikštijimo akcijose, buvo įsteigta Vilniaus vyskupija.[24]

Po dviejų vidaus karų 1392 m. Lietuvoje įsitvirtino didysis kunigaikštis Vytautas. Valdant Vytautui Lietuva pasiekė didžiausią teritorinį išsiplėtimą, valstybė pradėta centralizuoti, didikai buvo įtraukti į valstybės politiką. 1399 m. Vytauto ir Ordos chano Tochtamyšo pajėgos buvo Aukso ordos pajėgų sumuštos prie Vorsklos upės. Šis pralaimėjimas lėmė tai, kad Vytautui nepavyko įgauti visiškai savarankiško statuso. 1410 m. bendro Lietuvos ir Lenkijos karinio žygio metu Žalgirio mūšyje buvo nugalėtas Teutonų ordinas. Ši pergalė ilgainiui lėmė tai, kad buvo pašalinta kelis amžius trukusi Teutonų ordino grėsmė.

1429 m. sausį Lucko kongrese remiant Šventosios Romos imperijos imperatoriui Zigmantui Vytautas gavo karaliaus titulą, tačiau pasiuntiniai, kurie vežė jam karūną 1430 m. rudenį buvo sustabdyti Lenkijos didikų. Buvo išsiųsta kita karūna, tačiau nesulaukęs karūnacijos Vytautas mirė ir buvo palaidotas Vilniaus katedroje.[25]

Lietuvos didysis kunigaikštis Kazimieras, kuris buvo išrinktas ir Lenkijos karaliumi, išplėtė Jogailaičių įtaką Europoje. Lenkijos vasalu tapo Prūsija, Čekijos ir Vengrijos sostą užėmė Kazimiero sūnus Vladislovas II. 1492–1526 m. Vidurio Europoje gyvavo Jogailaičių valstybių sistema, apėmusi Lenkiją (su vasalinėmis Prūsija ir Moldavija), Lietuvą, Čekiją ir Vengriją.

Abiejų Tautų Respublika
Pagrindinis straipsnis – ATR.
Jogaila nesujungė Lietuvos ir Lenkijos į vieną valstybę – šių valstybių santykiai XV a. – XVI a. pradžioje nebuvo pastovūs – Lietuva dažnai turėjo atskirą valdovą iš Gediminaičių dinastijos, kurį rinkosi atskirai nuo Lenkijos. XV a. pabaigoje Lietuvos Didžioji Kunigaikštystės pašonėje sustiprėjo Maskvos Didžioji Kunigaikštystė, kuri ėmė pretenduoti į visas Rusios žemes. Visą XV a. rusenęs konfliktas su Maskva XV a. pabaigoje peraugo į karą.[26] Kelis dešimtmečius trukę karai išsekino šalį, neigiamai paveikė jos finansus, valstybė neteko didelės savo teritorijos dalies. Lietuvos kariuomenei pavyko pasiekti ir ženklių pergalių. 1514 m. rugsėjo 8 d. didžiojo etmono Konstantino Ostrogiškio vadovaujama 30 000 lietuvių ir lenkų kariuomenė Oršos mūšyje sumušė apie 80 000 Maskvos karių, užėmė jų stovyklą bei paėmė jų vadą ir daugybę karių į nelaisvę[27], bet LDK neįgijo persvaros šiame kare.

Kovose prieš Maskvą ir ypač prasidėjus Livonijos karui Lietuvos didikai ir bajorija tikėjosi paramos iš Lenkijos, kuri siekė įsitvirtinti Livonijoje ir reikalavo unijos stiprinimo. Be to, buvo baiminamasi Jogailaičių dinastijos išmirimo ir su tuo susijusio netikrumo dėl naujo valdovo.[28] Tokiomis aplinkybėmis sudaryta Liublino unija (1569 m.). Jos aktu Lietuvos ir Lenkijos personalinė unija buvo pertvarkyta į vadinamąją Abiejų Tautų Respubliką, turėjusią bendrą valdovą ir bendrą Seimą, tačiau išlaikiusią atskiras sienas, muitus, kariuomenes, teisę, valstybines pareigybes ir institucijas.[29] Lietuvoje liko galioti Lietuvos statutas.[30]

Livonijos karas baigėsi Jam Zapolės paliaubomis, sudarytomis dešimčiai metų 1582 m. sausio 15 d. Pagal jas Abiejų Tautų Respublika atgavo Livoniją, Polocką ir Veližą, tačiau grąžino Didžiuosius Lukus Rusijos carystei. Paliaubos 1600 m. buvo pratęsto dar dvidešimčiai metų Levo Sapiegos diplomatinės misijos pas Borisą Godunovą metu.[31] faktiškai paliaubos nutrūko 1605 m. lenkų didikams pradėjus remti Dmitrijaus apsišaukėlio pretenzijas į Rusijos sostą ir prasidėjus 1605–1618 m. karui.


„Aukso laisvė“ – 1573 m. karaliaus rinkimai
XVI a. vid. – XVII a. vid. veikiami Renesanso ir protestantiškosios Reformacijos suklestėjo kultūra, menai ir švietimas. Išmirus Gediminaičių dinastijai, Lenkijos ir Lietuvos valdovus pradėta rinkti iš visų norinčių kilmingų kandidatų. Renkami valdovai turėjo patvirtinti visas bajorų anksčiau gautas teises. Didikų ir bajorų įtaka valstybėje labai sustiprėjo, iš esmės jokie rimtesni sprendimai negalėjo būti priimami be bajorų Seimo sutikimo. Seimai dažnai baigdavo nepriėmus jokių sprendimų, tam palankias sąlygas sudarė liberum veto teisė, teoriškai leidusi bet kuriam vienam atstovui atmesti bet kokį sprendimą. Savo klestėjimą Abiejų Tautų Respublika pasiekė XVII a. pradžioje. Seimuose dominavo didikai, kurie nebuvo linkę įsivelti į Trisdešimties metų karą. Neutralumas šiame kare leido išsaugoti šalį nuo politinių ir religinių konfliktų, kurie nusiaubė didžiąją Europos dalį. Abiejų Tautų Respublika kovojo su Švedija, Rusija ir Osmanų imperijos vasalais ir net rengė ekspansinius karus prieš savo kaimynes. Didžiosios suirutės Maskvoje metu Abiejų Tautų Respublikos kariuomenė kelis kartus įžengė į Rusiją ir užėmė Maskvą, kurią išlaikė savo rankose nuo 1610 m. rugsėjo 27 d. iki 1612 m. lapkričio 4 d., kai buvo išstumti po apsiausties.[32]

XVII a. pabaigoje – XVIII a. pradžioje Lietuvos-Lenkijos valstybė persirito į savo saulėlydį. 1655 m. pirmą kartą Lietuvos istorijoje jos sostinę Vilnių užėmė kazokų kariuomenė.[33] Rusijos kariuomenė nusiaubė miestą, jos bažnyčias ir dvarus. Buvo nužudyti 8-10 tūkst. gyventojų, miestas degė 17 dienų. Rusijos kariuomenė didelę dalį Lietuvos laikė užėmusi iki 1661 m. Tuo metu prarasta daug istorinio ir kultūrinio palikimo, didelė valstybės archyvo Lietuvos Metrikos dalis buvo prarasta arba išvežta į Maskvą. Valstybė dalį, kuri nebuvo užimta Rusijos, „Švedų tvano“ metu užėmė ir niokojo Švedijos kariuomenė.

XVIII a. pradžioje vykęs Šiaurės karas parodė valstybės silpnumą ir labai išsekino kraštą, kuris nuolat buvo siaubiamas savos ir svetimų kariuomenių. Nuo 1717 m. „Nebyliojo“ Seimo Abiejų Tautų Respublika akivaizdžiai pateko Rusijos įtakon. XVIII a. pabaigoje bandyta vykdyti valstybės valdymo reformas, tačiau, daugiausia dėl Rusijos priešinimosi, jos nebuvo sėkmingos. Lietuvos Didžioji Kunigaikštystė išlaikė tam tikrą autonomiją, tačiau pagal 1791 m. gegužės 3 d. Konstituciją ji faktiškai buvo panaikinta.

Rusijos imperija
Pagrindinis straipsnis – Lietuva Rusijos imperijos sudėtyje.

Rusijos imperijos gubernijos, ties dabartine Lietuvos teritorija
Po 1795 m. įvykusio trečiojo Abiejų Tautų Respublikos padalinimo didžiąją dabartinės Lietuvos dalį aneksavo Rusija. 1807 m. Napoleonas Bonapartas iš Prūsijos atimtų lenkų ir lietuvių žemių sukūrė Varšuvos Kunigaikštystę, kuri gyvavo iki 1815 m. Siekę atkurti Lenkijos ir Lietuvos valstybę bajorai ir didikai palaikė Napoleoną. Po Nepoleono pralaimėjimo Varšuvos Kunigaikštystė atiteko Rusijai ir buvo pavadinta Lenkijos Karalyste. Šis junginys dar buvo vadinamas Kongreso Lenkija, nes jo egzistavimas buvo pagrįstas Vienos kongreso nutarimais. Į Lenkijos Karalystės sudėtį įėjo ir po padalinimų Prūsijos kurį laiką valdyta Lietuvos Užnemunė. Taigi nuo 1815 m. visos Lietuvos Didžiajai Kunigaikštystei priklausiusios lietuvių žemės atsidūrė Rusijos imperijos sudėtyje, nors išliko gana dideli jų statuso skirtumai. Užnemunėje valstiečiams buvo anksčiausiai, palyginus su kitomis Lietuvos dalimis, suteikta asmens laisvė, čia rusinimo politika buvo silpnesnė.

Po Rusijos pergalės prieš Napoleoną Lietuvoje pamažu pradėta stiprinti rusifikacija. 1830 m. lapkritį Lenkijoje kilęs sukilimas Lietuvoje prasidėjo 1831 m. kovo mėn. Jame esminis vaidmuo teko bajorijai. Po jo pralaimėjimo buvo uždarytas Vilniaus universitetas ir daugelis katalikų vienuolynų, sukilimo dalyviai tremti į Rusiją. 1863–1864 m. sukilimas, palaikytas valstietijos, taip pat buvo numalšintas. Po 1863–1864 m. sukilimo įvestas spaudos draudimas – uždraustas raštas lotyniškais rašmenimis, juos bandant pakeisti kirilika. Knygos ir spauda lotyniškais rašmenimis Lietuvą pasiekdavo iš Prūsijos bei Mažosios Lietuvos spaustuvių, įsteigtų ir vyskupo M. Valančiaus bei J. Bielinio pastangomis, iš kur jas nelegaliai per sieną į Lietuvą nešdavo ir platindavo knygnešiai, vėliau susibūrę į keliolika organizacijų. Reakcija po sukilimo palietė ir kitas gyvenimo sritis – buvo uždaryti visi vienuolynai, sustiprėjo stačiatikių bažnyčios protegavimas.

XIX a. pirmoje pusėje ryškėjo lietuvių tautinio atgimimo ženklai. Pradėjo formuotis lietuvių nacionalinė, t. y. civilizacijos lygį pasiekusi kultūra.

Pirmasis pasaulinis karas ir Lietuva

Vokiečių kariai Šiauliuose
Prasidėjęs Pirmasis pasaulinis karas greitai apėmė ir Lietuvos teritoriją. Per 1914–1915 m. Vokietija užėmė visą dabartinės Lietuvos teritoriją. Su besitraukiančia Rusijos kariuomene traukėsi ir rusiškoji administracinė valdžia, buvo išvaromi (kaltinant šnipinėjimu vokiečiams) žydai bei dalis lietuvių. Pasitraukę lietuviai didelėmis kolonijomis įsikūrė įvairiose Rusijos vietovėse, daugiausia Voroneže, Tambove, Jaroslavlyje, Sankt Peterburge, Maskvoje.

Lietuva pateko į vokiečių sukurtą administracinį darinį vadinamą Oberostu.[34] Lietuviai neteko visų iškovotų politinių teisių, buvo apribota asmens laisvė, pradžioje draudžiama lietuviška periodinė spauda. Gyventojai apdėti įvairiais mokesčiais. Jiems drausta išvykti iš gyvenamosios vietos. Karo reikmėms nuolat vykdytos gyvulių ir daiktų rekvizicijos. Kai kurie gyventojai išsiųsti darbams į Vokietiją. Lietuviškoji inteligentija stengėsi pasinaudoti susiklosčiusia geopolitine padėti ir ėmė ieškoti galimybių Lietuvos nepriklausomybės atkūrimui. 1917 m. rugsėjo 18-22 d. Vilniuje susirinko lietuvių konferencija,[35] kuri įkūrė Lietuvos Tarybą.[36] Konferencijos metu buvo nutarta atkurti Lietuvos valstybę su etnografinėmis sienomis ir sostine Vilniuje.[37] Lietuvos Tarybos pirmininku išrinktas Antanas Smetona (tik 1918 m. vasario 16 dieną pirmininku buvo Jonas Basanavičius). Sekdama geopolitinę situaciją 1917 m. gruodžio 11 d. Lietuvos Taryba pasirašė nutarimą, kuriame buvo skelbiama, kad atkuriama nepriklausoma Lietuvos valstybė su sostine Vilniuje, nutraukiami visi ryšiai kurie kada nors buvo užmegzti su kitomis valstybėmis ir pasisakoma už amžiną sąjungos ryšį su Vokietija. Paskutinei tezei nepritarė dalis Tarybos narių, todėl iš organizacijos sudėties pasitraukė Mykolas Biržiška, Steponas Kairys, Stanislovas Narutavičius ir Petras Vileišis. 1918 m. vasario 16 d. Lietuvos Taryba priėmė nutarimą, kuris, pripažintas Lietuvos nepriklausomybės aktu. Juo atkuriama nepriklausoma ir demokratiniais pamatais sutvarkyta Lietuvos valstybė su sostine Vilniuje, o valstybės santykius su kitomis valstybėmis turėjo nustatyti demokratiniu būdu išrinktas Steigiamasis Seimas.[38] Skirtingai nuo 1917 m. gruodžio 11 d. deklaracijos, joje nebėra nuostatų dėl sąjungos su Vokietija. Šio nutarimo postulatų rėmuose buvo kuriama Lietuvos valstybė, kuri gyvavo 1918–1940 m.[39] 1918 m. kovo 3 d. Brest-Litovsko sutartimi Sovietų Rusija atsisakė pretenzijų į Baltijos šalis. Pasirašius sutartį Vokietija Lietuvos nepriklausomybės siekius ignoravo, o vasario 16 d. deklaracijos nepripažino.

Nepriklausoma Lietuvos valstybė 1918–1940 m.
Pagrindinis straipsnis – Lietuvos istorija (1918–1940).

20 pirmosios Tarybos narių, 1917 m.

Kaunui tapus laikinąja sostine šiame pastate (K. Donelaičio g. 68 / Maironio g. 27) įsikėlė ministerijos ir kitos įstaigos, 1919 m. balandžio 6 d. Prezidento priesaiką davė A. Smetona [40]
Priešinantis vokiečių aneksionistų planams 1918 m. liepą Lietuvos Taryba išrinko Viurtembergo hercogą Vilhelmą fon Urachą Lietuvos karaliumi Mindaugu II. 1918 m. lapkričio 2 d. nutarimas buvo anuliuotas, monarchijos idėjos atsisakyta, santvarkos klausimą palikus spręsti Steigiamajam Seimui. 1918 m. lapkričio 11 d. sudaryta pirmoji Laikinoji Lietuvos konstitucija.[41] Tuo pat metu imta organizuoti kariuomenė, sudaryta pirmoji vyriausybė, kitos valstybės institucijos. 1919 m. įvesta Prezidento pareigybė, valstybės prezidentu išrinktas Antanas Smetona.

Pasitraukus pagrindinėms vokiečių pajėgoms ir į Lietuvą veržiantis bolševikams prasidėjo kovos su jais. 1918 m. gruodžio 16 d. bolševikai paskelbė Lietuvos Sovietų Respubliką. Bolševikai užėmė Vilnių, Lietuvos vyriausybė persikėlė į Kauną, tapusį laikinąja sostine. 1919 m. vasario 27 d. Vilniuje bendrame Lietuvos ir baltarusijos Centrinių Vykdomųjų komitetų posėdyje paskelbta apie Lietuvos ir Baltarusijos Sovietų Socialistinės Respublikos sukūrimą (Litbelas). Įtvirtinant valstybingumą ir norimas valstybės sienas teko kovoti su ne tik su bolševikais, bet ir su bermontininkais bei lenkais. Bermontininkai nugalėti 1919 m. lapkritį Radviliškio kautynėse. Su Sovietine Rusija taikos sutartis pasirašyta 1920 m. liepos 12 d. 1920 m. spalio 7 d. Suvalkuose pasirašyta Lietuvos ir Lenkijos taikos sutartis pagal kurią Vilnius buvo pripažintas Lietuvai, tačiau netrukus lenkai šią sutartį sulaužė ir jų veržimąsi į šalies gilumą pavyko sustabdyti tik lapkričio 21-22 d. mūšiuose ties Širvintomis ir Giedraičiais. Lenkija okupavo ir vėliau aneksavo apie 20 proc. Lietuvos teritorijos, įskaitant sostinę Vilnių.

1920 m. gegužės 15 d. susirinko pirmasis demokratiškai išrinktas Steigiamasis Seimas. Jo priimti dokumentai ėmė reglamentuoti valstybės gyvenimą. Priimtos laikinoji (1920 m.) ir nuolatinė (1922 m.) Lietuvos konstitucijos, pradėtos įgyvendinti žemės, finansų, švietimo reformos. Įvesta sava valiuta – litas. Atidarytas Lietuvos universitetas. Sukurtos visos pagrindinės valdžios institucijos ir įstaigos. Įsitvirtinus stabilumui šalyje, ją ėmė pripažinti užsienio valstybės. 1921 m. Lietuva priimta į Tautų Sąjungą.[42]

1922 m. spalį buvo išrinktas Pirmasis Seimas. Jis prezidentu išrinko Aleksandrą Stulginskį. Vienas svarbiausių to laikotarpio pasiekimų buvo Klaipėdos krašto prijungimas prie Lietuvos teritorijos 1923 m. ir jo tarptautinis pripažinimas 1924 m. Trečiasis Seimas prezidentu išrinko liaudininką Kazį Grinių, tačiau jo vadovavimas tęsėsi neilgai. 1926 m. gruodžio 17 d. valstybėje įvyko perversmas, kariškiai valdžią perdavė tautininkui A. Smetonai. Augustinui Voldemarui pavesta sudaryti vyriausybę. Prasidėjo autoritarinis valstybės valdymo tarpsnis, stiprinta vienos tautininkų sąjungos įtaka šalyje. 1927 m. paleistas Seimas, 1928 m. priimta nauja konstitucija stiprinanti prezidento galias. Palaipsniui buvo uždraustos opozicinės partijos, griežtinama cenzūra, siaurinamos tautinių mažumų teisės.[43]

Gyventojams situaciją sunkino ir prasidėjusi pasaulinė ekonominė krizė. Ženkliai krito žemės ūkio produktų supirkimo kainos. 1935 m. Suvalkijoje ir Dzūkijoje prasidėjo ūkininkų streikai. Jų metu be ekonominių, buvo keliami ir politiniai reikalavimai. Vyriausybė neramumus numalšino, 1936 m. pavasarį už riaušes nuteisti ir sušaudyti 4 valstiečiai.[44]

Antrojo pasaulinio karo išvakarėse keičiantis regiono geopolitinei situacijai Lietuva buvo priversta priimti kaimyninių valstybių ultimatumus. 1938 m. kovo 17 d. ultimatumą paskelbė Lenkija reikalaudama užmegzti diplomatinius santykius. Nors tai praktiškai reiškė Vilniaus „atsisakymą“ ultimatumas buvo priimtas. Po metų, 1939 m. kovo 20 d. ultimatumą Lietuvą įteikė Vokietija. Buvo reikalaujama perduoti Klaipėdos kraštą Vokietijai. Lietuvos vyriausybė šį ultimaltumą taip pat priėmė.

Pagal 1939 m. Molotovo-Ribentropo paktą Lietuva buvo priskirta Vokietijos įtakos sferai, vėliau papildomais protokolais Vokietija mainais už dalį Lenkijos Lietuvą atidavė sovietų įtakos sferai. Po Lenkijos žlugimo Sovietų Sąjunga, neprieštaraujant Vokietijai, pasiūlė sudaryti sutartį, pagal kurią Lietuvoje būtų dislokuotos sovietų karinės įgulos. Pagal 1939 m. spalio 10 d. su SSRS sudarytą sutartį Lietuva leido įkurti savo teritorijoje sovietų karines bazes ir atgavo Vilnių bei dalį Vilniaus krašto. 1940 m. sovietai ėmė kurti įtampą ir apkaltino Lietuvą Raudonosios armijos kareivių grobimu. Nors valdžia šiuos kaltinimus neigė, sovietai 1940 m. birželio 14 d. SSRS įteikė Lietuvai ultimatumą, kuriame reikalavo pakeisti vyriausybę ir įsileisti sutartimis neribotą RA dalinių kontingentą, o tai reiškė valstybės okupaciją.[45]

Antrasis pasaulinis karas ir Lietuvos okupacija 1940–1990 m.

Ostlandas

Lietuvos formos akmuo dviem Sovietų Sąjungos Didvyriams (Mažeikių r., Rekečiai)
Pagrindinis straipsnis – Lietuvos TSR.
Po ultimatumo 1940 m. birželio 15 d. SSRS okupavo šalies teritoriją. Lietuvoje iškart pradėta vykdyti sovietizaciją – imtasi turto nacionalizacijos ir gyventojų deportacijos. Taip pat uždrausta opozicija, jos spauda, organizacijos, apriboti ryšiai su užsieniu. Suorganizuoti prievartiniai rinkimai į Liaudies seimą ir suklastoti jų rezultatai. Buvo paskelbta Lietuvos Sovietų Socialistinė Respublika, kuri įjungta į Sovietų Sąjungą. Lietuvos aneksiją pripažino ne visos valstybės. 1940 m. liepos 23 d. JAV paskelbta Velso deklaracija įspėjo Sovietų Sąjungą, kad Lietuvos aneksija nebus pripažinta, Ruzvelto nurodymu įsakyta įšaldyti Lietuvos, kaip okupuotos valstybės, finansinį kapitalą.

Kartu su SSRS ir Vokietijos karo pradžia 1941 m. birželio 22 d. Lietuvoje įvyko sukilimas, buvo sudaryta Laikinoji vyriausybė. Pastaroji tikėjosi vokiečių pripažinimo, tačiau naciai jos veiklą nutraukė ir Lietuvą įtraukė į vokiečių Ostlando reichskomisariatą kaip Lietuvos generalinę sritį, valdomą civilinės administracijos. Prasidėjo naujas okupacinis laikotarpis. Nacionalizuotas turtas gyventojams nebuvo grąžintas. Žydų tautybės piliečiai suvaryti į getus ir palaipsniui naikinami juos sušaudant arba išsiunčiant į koncentracijos stovyklas.[46] 1941–1944 m. buvo nužudyti 80–85 proc. Lietuvos žydų (130 000–140 000).[47][48]

1944 m. liepos–spalio mėn. frontui ritantis į Vakarus, operacijos „Bagrationas“ metu SSRS vėl užėmė Lietuvą. Prasidėjo antroji sovietinė okupacija.[49] Vėl atnaujintos politinės represijos, masiniai gyventojų trėmimai į Sibirą vykdyti iki Stalino mirties 1953 m. Uždrausti bet kokie tautiškumo simboliai. Už jų naudojimą žmonės buvo persekiojami. Gyventojams buvo prievarta brukama komunistinė ideologija ir ateizmas.

Lietuvos ūkio atkūrimo pretekstu Maskvos valdžia skatino darbininkų ir kitų gyventojų migraciją į Lietuvą; taip buvo ketinama labiau integruoti Lietuvą į Sovietų Sąjungą ir plėtoti pramonę. Tuo pačiu metu Lietuvos darbingi gyventojai buvo viliojami darbams SSRS gilumoje, žadant visokeriopas įsikūrimo naujoje vietoje lengvatas.


1940 m. išleistas Lietuvos TSR žemėlapis.
Antrąją sovietinę okupaciją lydėjo ginkluota Lietuvos gyventojų rezistencija vykusi 1944–1953 m. Ji siekė atkurti nepriklausomą Lietuvos valstybę, įtvirtinti demokratiją sunaikinant komunizmą šalyje, grąžinti tautines vertybes, religijos laisvę.[50] Partizanais tapdavo įvairaus socialinio sluoksnio, amžiaus grupių ir išsilavinimo asmenys, kurie tarybinės valdžios buvo vadinami banditais. Vienų norą pasitraukti į miškus ir priešintis ginklu lėmė okupacija, kitų – iš jų atimtas ūkis bei turtas. Ginkluota rezistencija skirstoma į tris etapus. Pirmasis prasidėjo 1944 m. vasarą ir truko iki 1946 m. vasaros. Jo metu kūrėsi didelio būriai, tačiau nebuvo vieningos organizacijos. Vyko dažni kariniai susirėmimai su RA. Antrais etapas apėmė 1946 m. vasarą – 1948 m. pabaigą. Tuo metu susiformavo partizanų organizacinė struktūra, būriai susmulkėjo iki 5–15 asmenų gyvenančių bunkeriuose. Naudota pogrindinė kovos taktika, organizuoti netikėti išpuoliai. Trečias etapas – 1949–1953 m. pabaiga. Jo metu buvo įkurtas Lietuvos laisvės kovų sąjūdis vadovaujamas Jono Žemaičio-Vytauto. Būriai sumažėjo iki 3–5 asmenų, retai vyko atviri susirėmimai, dažniausiai naudotas sabotažas ir teroras. Nepaisant to, kad partizaninis karas nepasiekė savo tikslo išlaisvinti Lietuvos valstybę ir pareikalavo daugiau kaip 20 tūkst. partizanų aukų, ši ginkluota rezistencija parodė pasauliui, jog Lietuva ne savo noru įstojo į SSRS ir legitimavo tautos norą būti nepriklausomai.[51] Net ir nuslopinus partizaninį pasipriešinimą sovietinė valdžia neužgniaužė judėjimo už Lietuvos nepriklausomybę. Veikė persekiojamos pogrindinės disidentinės grupės, leidusios pogrindinę spaudą, katalikišką literatūrą. Aktyviausiais represuotais judėjimo dalyviais laikomi Vincentas Sladkevičius, Sigitas Tamkevičius, Nijolė Sadūnaitė.[52] 1972 m. po Romo Kalantos susideginimo kilo kelias dienas trukę neramumai Kaune. Po tarptautinės konferencijos Suomijos sostinėje, kur buvo pripažintos po Antrojo pasaulinio karo nusistovėjusios sienos, Lietuvoje susikūrusi Helsinkio grupė per užsienio radiją paskelbė nepriklausomybės reikalavimą. Disidentinis judėjimas kėlė tautos dvasią, bėgant laikui neleido pamiršti istorijos, tautinių vertybių.[53] Jų veiklos dėka pasaulis buvo informuojamas apie situaciją LSSR, žmogaus teisių pažeidimus, o tai vertė Maskvą švelninti režimą.[54]

Nepriklausomybės atkūrimas 1990 m. ir dabartinė Lietuva

„Lietuvos Persitvarkymo Sąjūdžio“ logotipas

Paradas Lietuvos nepriklausomybės atkūrimui kovo 11 d.
1986 m. Tarybų Sąjungoje prasidėjus viešumo (glasnost) politikai viešasis gyvenimas laisvėjo. 1988 m. birželio 3 d. buvo įkurtas Lietuvos Persitvarkymo Sąjūdis, Sąjūdžio idėjas palaikantys asmenys būrėsi į LPS rėmimo grupes visoje Lietuvoje. 1988 m. rugpjūčio 23 d. įvyko didžiulis mitingas Vilniaus Vingio parke. Jame dalyvavo apie 250 tūkst. žmonių. Dar po metų, 1989 rugpjūčio 23 d., minint 50-ąsias Molotovo-Ribentropo pakto metines ir siekiant atkreipti viso pasaulio dėmesį į Baltijos šalių okupaciją suorganizuota „Baltijos kelio“ akcija.[55] Lietuvos Persitvarkymo Sąjūdžio organizuotas „Baltijos kelias“ buvo maždaug 600 km ilgio susikibusių žmonių grandinė, sustojusi sujungti trijų Baltijos šalių sostines – Vilnių, Rygą ir Taliną. Tai parodė Lietuvos, Latvijos ir Estijos žmonių siekį atsiskirti nuo SSRS[56].

1990 m. kovo 11 d. Atkuriamasis Seimas paskelbė atkuriantis Lietuvos nepriklausomybę. Sovietų vadovybė į jų požiūriu „vienašališkus“ Lietuvos veiksmus reagavo ekonomine blokada. 1990 m. balandžio 18 d. SSRS sustabdė žaliavų (pirmiausia naftos) tiekimą Lietuvai. Ne tik šalies pramonei, bet ir gyventojams ėmė trūkti kuro, būtiniausių prekių, net karšto vandens. Ekonominė blokada truko 76 dienas, tačiau Lietuva neatsisakė nepriklausomybės deklaracijos.[57] Palaipsniui ūkiniai ryšiai imti atkūrinėti. Įtampa pasiekė kulminaciją 1991 m. sausio mėnesį. Tuo metu buvo mėginta įvykdyti valstybės perversmą panaudojant SSRS ginkluotąsias pajėgas, Vidaus reikalų ministerijos vidaus kariuomenę ir SSRS Valstybės saugumo komitetą. Dėl blogos ekonominės situacijos tikėtasi gyventojų paramos perversmui, tačiau į Vilnių ginti teisėtai išrinktos valdžios ir nepriklausomybės plūdo žmonės iš visos Lietuvos. Perversmo bandymas baigėsi taikių gyventojų aukomis ir padarė didelių materialinių nuostolių. Nebuvo nė vieno atvejo, kad ginklą būtų panaudoję taikūs gyventojai ir valstybinių įstaigų gynėjai, šaudė tik sovietų kariuomenė. Dėl ginklo panaudojimo žuvo 14 žmonių, šimtai buvo sužeisti. Neilgai trukus pirmoji Lietuvos nepriklausomybę 1991 m. vasario 11 d. pripažino Islandija. Plataus tarptautinio pripažinimo Lietuva sulaukė po nepavykusios rugpjūčio pučo Maskvoje. Tų pačių metų rugsėjo 17 d. Lietuva buvo priimta į Jungtinių Tautų Organizaciją.


Nuo 1990 m., per paskutinius 3 dešimtmečius Lietuvoje nyko tradicinis kaimas, pasiekti didžiuliai emigracijos mastai, ypač provincijoje.
1992 m. spalio 25 d. LR piliečių referendume priimta šiuo metu galiojanti Lietuvos Respublikos Konstitucija. Pirmuoju Prezidentu po Lietuvos Respublikos nepriklausomybės atkūrimo, 1993 m. vasario 14 d. tiesioginių visuotinių rinkimų metu, buvo išrinktas Algirdas Brazauskas. Tų pačių metų rugpjūčio 31 d. išvesti paskutiniai sovietinės kariuomenės daliniai. Nuo 2004 m. kovo 29 d. Lietuva priklauso NATO blokui, o 2004 m. gegužės 1 d. Lietuva tapo visateise Europos Sąjungos nare.

Politinė sistema

Lietuvos parlamentas – Seimas
Pagrindinis straipsnis – Lietuvos politinė sistema.
Lietuva yra daugiapartinė parlamentinė respublika. Pagrindinis šalies įstatymas yra referendumo būdu 1992 m. spalio 25 d. priimta Konstitucija, galiojanti nuo 1992 m. lapkričio 6 d. Remiantis ja valdžią vykdo Seimas, Prezidentas, Vyriausybė ir Teismas.

Teisminę valdžią įgyvendina teismai. Pagrindinė jų paskirtis – teisingumo vykdymas sprendžiant baudžiamąsias, civilines ir administracines bylas. Kaip ir būdinga demokratinei respublikai, valdžia šalyje renkama rinkimais. Lietuvos Respublikoje jie būna keturių rūšių: Seimo, Prezidento, savivaldybių tarybų – merų ir Europos parlamento atstovų.[58]

Prezidentas

Prezidentas Gitanas Nausėda
Prezidentas renkamas tautos 5 metų kadencijai ne daugiau du kartus. Viena iš pagrindinių prezidento funkcijų yra užsienio politikos formavimas. Taip pat prezidentas skiria Ministrus, Ministrą Pirmininką ir teisėjus, yra vyriausias karinių pajėgų vadas. Dabartinis Respublikos Prezidentas Gitanas Nausėda buvo išrinktas 2019 m.

Seimas
Įstatymų leidžiamoji valdžia yra vienerių rūmų parlamentas – Seimas. Jį sudaro 141 Seimo narys renkamas 4 metų kadencijai mišria rinkimų sistema (71 narys renkamas absoliučiosios daugumos būdu, o 70 – taikant proporcinį atstovavimą su galimybe reitinguoti partijų sąrašus). Rinkti Seimą teisę turi visi vyresni nei 18 m. piliečiai, būti renkami Seimo nariais – nuo 25 m.

Seimo partijos (pagal 2020 m. rinkimus)

Partija	Narių skaičius
Tėvynės sąjunga – Lietuvos krikščionys demokratai	50
Lietuvos valstiečių ir žaliųjų sąjunga	32
Lietuvos socialdemokratų partija	13
Lietuvos Respublikos liberalų sąjūdis	13
Laisvės partija	11
Darbo Partija	10
Išsikėlę patys	4
Lietuvos lenkų rinkimų akcija – Krikščioniškų šeimų sąjunga	3
Lietuvos socialdemokratų darbo partija	3
Laisvė ir teisingumas	1
Lietuvos žaliųjų partija	1
Vyriausybė

Ministrė Pirmininkė Ingrida Šimonytė
Vykdomoji valdžia yra Vyriausybės rankose. Ją sudaro Ministras Pirmininkas ir ministrai, vadovaujantys ministerijoms, kurių Lietuvoje yra 14.

Ministrų kabineto sudėtis :[59]

Ministerija	Vardas, pavardė	Partija
Ministras Pirmininkas	Ingrida Šimonytė		Nepriklausoma
Aplinkos	Simonas Gentvilas		Liberalų sąjūdis
Energetikos	Dainius Kreivys		Tėvynės sąjunga
Ekonomikos ir inovacijų	Aušrinė Armonaitė		Laisvės partija
Finansų	Gintarė Skaistė		Tėvynės sąjunga
Krašto apsaugos	Arvydas Anušauskas		Tėvynės sąjunga
Kultūros	Simonas Kairys		Liberalų sąjūdis
Socialinės apsaugos ir darbo	Monika Navickienė		Tėvynės sąjunga
Susisiekimo	Marius Skuodis		Nepriklausomas
Sveikatos apsaugos	Arūnas Dulkys		Nepriklausomas
Švietimo, mokslo ir sporto	Jurgita Šiugždinienė		Tėvynės sąjunga
Teisingumo	Evelina Dobrovolska		Laisvės partija
Užsienio reikalų	Gabrielius Landsbergis		Tėvynės sąjunga
Vidaus reikalų	Agnė Bilotaitė		Tėvynės sąjunga
Žemės ūkio	Kęstutis Navickas		Tėvynės sąjunga
Kariuomenė

Lietuvos karinių oro pajėgų straigtasparnis
Lietuvos kariuomenę sudaro keturių rūšių pajėgos: Sausumos pajėgos, Oro pajėgos, Jūrų pajėgos, Specialiųjų operacijų pajėgos ir atskirieji vienetai (atskirieji batalionai, valdybos, junginiai, tarnybos, departamentai ir kt.). Nuo 2004 m. Lietuva priklauso NATO. 2017 m. Baltijos šalyse ir Lenkijoje dislokuota NATO priešakinių pajėgų bataliono kovinė grupė. Šis sprendimas demonstruoja NATO aljanso solidarumą, vienybę ir yra patikimo atgrasymo ir pasiruošimo kolektyvinei gynybai išraiška. Nuo 1994 m. Lietuva dalyvauja tarptautinėse operacijose. Šiuo metu Lietuvos karių yra vykdomose operacijose Malyje, Somalyje, Afganistane, Kosove. Lietuvos dalyvavimas tarptautinėse operacijose yra pagrįstas Lietuvos pasirašytomis kolektyvinės gynybos ir saugumo sutartimis. Vykdydama šiuos įsipareigojimus Lietuva prisideda prie tarptautinės bendruomenės pastangų stiprinti saugumą ir stabilumą euroatlantinėje erdvėje, tuo pačiu Lietuva įgyvendina savo užsienio politikos prioritetus.[60] 2017 m. Lietuva pateko į geriausiai gynybą finansuojančių NATO šalių aštuntuką, lyginant su ekonomikos dydžiu, rodo Aljanso paskelbti duomenys. Šalis krašto apsaugai 2017 m. skyrė 1,77 proc. bendrojo vidaus produkto. Lietuva įsigijimams skiria kiek daugiau nei 31 proc. viso gynybos biudžeto ir pagal tai užima trečią vietą Aljanse. Lietuva ilgą laiką atsiliko nuo NATO sąjungininkų pagal išlaidas gynybai, bet pastaraisiais metais ėmė sparčiai didinti finansavimą. 2018 m. Lietuva gynybai numato skirti 2,06 proc. BVP ir pasiekti NATO reikalaujamą finansavimo standartą.[61]

Administracinis suskirstymas
Pagrindinis straipsnis – Lietuvos administracinis suskirstymas.

Lietuvos savivaldybių žemėlapis
Lietuvos teritorija suskirstyta į 60 savivaldybių. 1995–2010 m. buvo 10 apskričių, tačiau jos panaikintos kaip administraciniai vienetai, nors kaip teritoriniai vienetai dar išlikę (dažnai vadinamos regionais). Savivaldybėse yra 546 seniūnijos, seniūnijos skirstomos į seniūnaitijas (nuo 2009 m.).

Savivaldybės:

Akmenės rajono savivaldybė
Alytaus miesto savivaldybė
Alytaus rajono savivaldybė
Anykščių rajono savivaldybė
Birštono savivaldybė
Biržų rajono savivaldybė
Druskininkų savivaldybė
Elektrėnų savivaldybė
Ignalinos rajono savivaldybė
Jonavos rajono savivaldybė
Joniškio rajono savivaldybė
Jurbarko rajono savivaldybė
Kaišiadorių rajono savivaldybė
Kalvarijos savivaldybė
Kauno miesto savivaldybė
Kauno rajono savivaldybė
Kazlų Rūdos savivaldybė
Kėdainių rajono savivaldybė
Kelmės rajono savivaldybė
Klaipėdos miesto savivaldybė
Klaipėdos rajono savivaldybė
Kretingos rajono savivaldybė
Kupiškio rajono savivaldybė
Lazdijų rajono savivaldybė
Marijampolės savivaldybė
Mažeikių rajono savivaldybė
Molėtų rajono savivaldybė
Neringos savivaldybė
Pagėgių savivaldybė
Pakruojo rajono savivaldybė
Palangos miesto savivaldybė
Panevėžio miesto savivaldybė
Panevėžio rajono savivaldybė
Pasvalio rajono savivaldybė
Plungės rajono savivaldybė
Prienų rajono savivaldybė
Radviliškio rajono savivaldybė
Raseinių rajono savivaldybė
Rietavo savivaldybė
Rokiškio rajono savivaldybė
Skuodo rajono savivaldybė
Šakių rajono savivaldybė
Šalčininkų rajono savivaldybė
Šiaulių miesto savivaldybė
Šiaulių rajono savivaldybė
Šilalės rajono savivaldybė
Šilutės rajono savivaldybė
Širvintų rajono savivaldybė
Švenčionių rajono savivaldybė
Tauragės rajono savivaldybė
Telšių rajono savivaldybė
Trakų rajono savivaldybė
Ukmergės rajono savivaldybė
Utenos rajono savivaldybė
Varėnos rajono savivaldybė
Vilkaviškio rajono savivaldybė
Vilniaus miesto savivaldybė
Vilniaus rajono savivaldybė
Visagino savivaldybė
Zarasų rajono savivaldybė
Geografija
Pagrindinis straipsnis – Lietuvos geografija.

Gamtinis Lietuvos žemėlapis
Lietuva yra Vidurio Europos šalis (Jungtinės Tautos ją priskiria Šiaurės Europai). Nuo Lietuvos teritorijos geografinio centro ties Ruoščiais iki šiaurės ašigalio yra 3870 km, iki pusiaujo apie 6130 km, iki Grinvičo dienovidinio – 1488 kilometrai. 26 km į šiaurę nuo Vilniaus, tarp Purnuškių kaimo ir Bernotų piliakalnio, yra Prancūzijos nacionalinio geografijos instituto nustatytas Europos geografinis centras (54° 54′ šiaurės platumos ir 25° 19′ rytų ilgumos). Labiausiai į rytus nutolusi Lietuvos vietovė yra Ignalinos rajono savivaldybės teritorijoje ties Rimaldiškių ir Vosiūnų kaimais (26° 51′ rytų ilgumos), į vakarus – ties Nida (20° 56′ rytų ilgumos), į šiaurę – Biržų rajono savivaldybės teritorijoje ties Aspariškių kaimu (56° 27′ šiaurės platumos), į pietus – Varėnos rajono savivaldybės teritorijoje ties Musteikos kaimu (53° 54′ šiaurės platumos). Toje pačioje geografinėje platumoje vakariau Lietuvos yra Danija, Didžioji Britanija (Anglijos šiaurinė dalis), ryčiau – Baltarusija ir Rusijos centrinės sritys, toje pačioje geografinėje ilgumoje šiauriau yra Latvija, Estija, Suomija, piečiau – Rytų Lenkija, Ukrainos vakarinė dalis, Rumunija, Bulgarija, Graikija.[62]

Lietuvos teritorija iš rytų į vakarus driekiasi 373 km, iš šiaurės į pietus – 276 km. Lietuva plotu (65,3 tūkst. km²) yra didesnė už Nyderlandus (41,5 tūkst. km²), Belgiją (30,5 tūkst. km²), Daniją (43,1 tūkst. km²), Šveicariją (41,2 tūkst. km²), Estiją (45,2 tūkst. km²), mažesnė – už Austriją (83,9 tūkst. km²), Čekiją (78,9 tūkst. km²) ir beveik lygi su Latvija (64,6 tūkst. km²) ir Airija (70,3 tūkst. km²).

Saulė Lietuvos rytuose teka 23 min. 20 sek. anksčiau negu vakaruose. Lietuvos laiko juosta yra PL + 2 h (kaip Helsinkis, Ryga, Atėnai, Jeruzalė). Lietuvoje naudojama sezoninė laiko skaičiavimo kaita.[63]

Gamtinės geografijos požiūriu, Lietuva yra vidutinių platumų šalis Rytų Europos lygumos vakarinėje dalyje, pereinamojo iš jūrinio į žemyninį klimato, Rytų Europos mišriųjų miškų geografinėje zonoje.

Laukai ir pievos užima 57 proc., miškai ir krūmai – 30 %, pelkės – 3 %, vidaus vandenys – 4 %, kitos žemės – 6 % teritorijos.

Klimatas
Pagrindinis straipsnis – Lietuvos klimatas.

Lietuvai būdingas lygumų, upių ir ežerų, pelkių bei miškų kraštovaizdis.
Vidutinė daugiametė temperatūra Lietuvoje (°C)
Mėnesis
Sau
Vas
Kov
Bal
Geg
Bir
Lie
Rug
Rug
Spa
Lap
Gru
Vidutinė šilčiausia
-2
-2
+5
+14
+15
+16,4
+17,5
+15
+13
+10
+5
0
Vidutinė vėsiausia
-5
-5
-2
0
+8
+10
+11
+10
+8
+2
0
-5
Lietuvos klimatas yra vidutiniškai šiltas vidutinių platumų, iš jūrinio pereinantis į žemyninį. Žemyninis klimatas ryškesnis šalies rytuose. Lietuva yra vėsiojo vidutinio klimato zonoje, su vidutinio šiltumo vasaromis, bei vidutinio šaltumo žiemomis. Vidutinė liepos mėnesio temperatūra yra apie 17 °C, o žiemą apie -5 °C, o intervalas tarp temperatūrų yra apie 20 °C. Lietuvoje būna labai karštų vasarų, kai oras sušyla iki 30 °C, o taip pat ir labai šaltų žiemų, kai oras atšąla iki -20 °C, o naktimis ir iki -30 °C. Daugiausiai kritulių iškrenta vasarą (iki 50 % metinio kritulių kiekio). Mažiau kritulių tenka rudeniui, žiemai ir pavasariui. Mažiausiai kritulių tenka pavasariui, nes dažniausiai vyrauja anticiklonai.

Temperatūrų rekordai

Netoli Nidos yra aukščiausios Europoje dreifuojančios Kuršių nerijos smėlio kopos (UNESCO pasaulio paveldo objektas).[64]
Lietuvos temperatūrų rekordai pagal mėnesius. Absoliutūs metų karščio ir šalčio rekordai paryškinti ir pabraukti.[65]

Lietuvos temperatūrų rekordai (°C)
Mėnesis
Sau
Vas
Kov
Bal
Geg
Bir[66]
Lie
Rug
Rug
Spa
Lap
Gru
Karščio rekordai
+12,6
+16,5
+21,8
+31,0
+34
+35,7
+37,5
+37,4
+35,1
+26
+18,5
+15,6
Šalčio rekordai
-40,5
-42,9
-37,5
-23,0
-6,8
-2,8
+0,9
-2,9
-6,3
-19,5
-23
-34
Kraštovaizdis
Lietuvos kraštovaizdžio tipai:

molingosios lygumos – 55,2 proc;
kalvotos moreninės aukštumos – 21,2 proc;
smėlingosios lygumos – 17,8 proc;
upių slėniai – 3,6 proc;
pajūrio lygumos – 2,2 proc.
Upės ir ežerai
Lietuvoje yra apie 3 tūkstančius upių ir ežerų.[67] Bendras upių ir kanalų vagų ilgis Lietuvoje – 76 800 km. Didžiausia upė – Nemunas, kurio ištakos yra Baltarusijoje. Nemuno baseinas apima apie 70 proc. šalies teritorijos. Ilgiausia tik Lietuvos teritorija tekanti upė yra Šventoji. Pagrindinis upių vandens šaltinis yra krituliai, po žiemos tirpstantis sniegas neretai sukelia upių potvynius. Lietuvoje paplitusios pelkės, ypač šiaurinėje ir vakarinėje dalyje, nors dauguma yra nusausintos.


Nemunas, Jurbarko raj.
Ilgiausios Lietuvos upės:

Nemunas – 937 km (Lietuvos teritorijoje – 475 km),
Neris – 510 km (234 km),
Venta – 343 km (161 km),
Šešupė – 298 km (209 km),
Mūša (Lielupė) – 284 km (133 km).
Didžiausi Lietuvos ežerai:

Drūkšiai – 44,8 km²;
Dysnai – 24,0 km²;
Dusia – 23,3 km²;
Sartai – 13,4 km²;
Luodis – 12,9 km².
Lietuvos reljefas

Žemaičių aukštuma
Reljefą sudaro:

Pajūrio žemuma,
Žemaičių aukštuma,
Ventos vidurio žemuma,
Sūduvos aukštuma,
Vidurio Lietuvos žemuma,
Dzūkų aukštuma,
Aukštaičių aukštuma,
Pietryčių lyguma,
dalis Švenčionių-Naročiaus ir Ašmenos aukštumų.
Kalvos
Aukščiausių kalvų absoliutūs aukščiai:

Aukštasis kalnas – 293,8 m;
Juozapinė – 293,6 m;
Kruopynė – 293,4 m;
Nevaišiai – 288,9 m;
Būdakalnis (Ažušilis) – 284,8 m.
Miškai

Mišrus Svilių miškas
Pagrindinis straipsnis – Lietuvos miškai.
Didžiausi Lietuvos miškų masyvai:

Dainavos giria (Druskininkų-Varėnos miškai) – 1450 km²;
Labanoro-Pabradės giria – 911 km²;
Kazlų Rūdos miškai – 587 km²;
Karšuvos giria (Smalininkų-Viešvilės miškai) – 427 km²;
Rūdninkų giria – 375 km².
Miškų plotų pasiskirstymas pagal vyraujančias medžių rūšis (procentais):

pušynai – 37,6;
eglynai – 24,0;
beržynai – 19,5;
baltalksnynai – 5,6;
juodalksnynai – 5,6;
uosynai – 2,7;
drebulynai – 2,6;
ąžuolynai – 1,8;
kiti medžiai – 0,6.
Ekonomika
Pagrindinis straipsnis – Lietuvos ekonomika.
Po nepriklausomybės atkūrimo 1990 m. prasidėjo sovietinės ekonomikos transformacija į laisvos rinkos ekonomiką. 2000–2008 m. vyravo spartus BVP augimas. 2003 m. BVP augimas pasiekė rekordinius 10,3 proc. 2009 m. pasaulinės ekonominės krizės metu Lietuvos BVP krito 14,8%.[68] Nuo 2010 m. ekonomika vėl ėmė kilti. 2013 m. Pasaulio bankas Lietuvą priskyrė prie išsivysčiusių šalių, o 2015 m. Tarptautinis Valiutos Fondas Lietuvai suteikė „pažengusios ekonomikos“ statusą. Lietuva turi labai aukštą Žmogaus raidos indeksą ir yra pažengusi daugelyje sričių. Lietuva Europos Sąjungoje užima pirmą vietą pagal konkurencingumo augimą, 28 vietą pasaulyje pagal lyčių lygybę (lenkia tokias šalis kaip Ispanija, Prancūzija, Estija ar Rusija), 32 vietą pagal spaudos laisvę (lenkia tokias šalis kaip JAV, Jungtinė Karalystė ar Rusija), 43 vietą pasaulyje pagal Transparency International sudaromą Korupcijos suvokimo indeksą, lenkdama tokias šalis kaip Italija, Graikija ir Čekija, toli palikdama tokias šalis kaip Rusija, Meksika ar Brazilija. 2015 m. sausio 1 d. Lietuva tapo eurozonos nare, euras pakeitė nuo 1993 m. galiojusią nacionalinę valiutą litą.[69]

Lietuva laikoma žemos politinės ir ekonominės rizikos šalimi, jos BVP augimas yra vienas didžiausių Europoje. Lietuva yra aukšto pragyvenimo lygio šalis, pagal ūkio raidos, nominalaus BVP, BVP vienam gyventojui ir kitus parametrus ji tarptautinių organizacijų priskiriama prie aukšto išsivystymo valstybių. Pagal BVP vienam gyventojui Lietuva lenkia Estiją ir Latviją, visas posovietines šalis, Graikiją ir Portugaliją. Ekonomikos plėtrai svarbūs faktoriai yra makroekonominis stabilumas, tarptautinės prekybos ryšiai, geopolitinė padėtis tarp Rytų ir Vakarų. Tarp pažangių ūkio šakų yra biotechnologijų, farmacijos pramonė, lazerių gamyba.

Makroekonomikos rodikliai

Lietuvos BVP pokytis 1996-2006 m.
Lietuvos BVP rodikliai 2011−2019 m.:[70]

Rodiklis	Metai
2011	2012	2013	2014	2015	2016	2017	2018	2019
Realus metinis
BVP pokytis, %	6,0	3,8	3,6	3,5	2,0	2,6	4,0	3,6	3,9
Nominalus BVP, mlrd. Eur	31,2	33,3	35,0	36,5	37,3	38,9	42,3	45,3	48,4
Vidutinė metinė infliacija[71] ir valstybės skola:[72][73][74]

Rodiklis	Metai
2011	2012	2013	2014	2015	2016	2017	2018	2019
Vidutinė metinė
infliacija, %	4,1	3,2	1,2	0,2	-0,7	0,7	3,7	2,5	2,2
Nominali valdžios
sektoriaus skola, mln. Eu		13 264	13 550	14 825	15 940	15 524	16 630	15 425	
Valdžios skolos
santykis su BVP, %	37,2	39,8	38,7	40,6	42,6	39,7	39,1	33,8	36,2

„Swedbank“ pastatas Konstitucijos prospekte, Vilniuje
Sukauptos tiesioginės užsienio investicijos pagal šalis investuotojas[75]

2016-12-31	2015-12-31
mln. Eur	struktūra, %	pokytis, palyginti su 2015-12-31 %	mln. Eur	struktūra, %
Iš viso	13 066,24	100,0	-3,2	13 496,82	100,0
Švedija	2 496,73	19,1	-20,0	3 122,24	23,1
Nyderlandai	1 585,68	12,1	-6,2	1 691,33	12,5
Vokietija	1 315,42	10,1	5,5	1 246,53	9,2
Lenkija	967,82	7,3	37,9	694,74	5,1
Norvegija	919,18	7,0	9,9	836,18	6,2
Estija	696,41	5,3	0,7	691,53	5,1
Kipras	660,88	5,1	42,3	464,58	3,4
Danija	591,06	4,5	4,6	564,83	4,2
Suomija	588,29	4,5	4,1	564,89	4,2
Malta	405,42	3,1	-7,1	436,60	3,2
Kitos šalys	2 849,35	21,9	-10,5	3 183,37	23,8
Užimtumas ir socialiniai rodikliai
Pagal Jungtinių Tautų 2019 m. paskelbtą statistiką, iš 189 valstybių Lietuva užėmė 34-ą vietą ir pateko į itin aukšto išsivystymo valstybių kategoriją, vertinant pagal Žmogaus socialinės raidos indeksą.[76]

2019 m. duomenimis Lietuvoje absoliutaus skurdo riba buvo 251 eurų pajamos per mėnesį asmeniui.[77] 2011 m. 20 % Lietuvos gyventojų priklausė skurdo rizikos lygiui (t. y. jų mėnesinės pajamos buvo mažesnės už skurdo ribą).[78]

Užimtumo rodikliai 2012−2016 m. pagal LR Ūkio Ministerijos 2017 m. birž. mėn ataskaitą:[79]

Rodiklis	Metai
2012	2013	2014	2015	2016
Užimtumo lygis, %	50,0	51,2	52,6	53,8	55,6
Nedarbo lygis, %	13,4	11,8	10,7	9,1	7,9
Socialiniai rodikliai 2012−2016 m. pagal LR Ūkio Ministerijos 2017 m. birž. mėn ataskaitą:[80]

Rodiklis	Metai
2012	2013	2014	2015	2016
Vidutinis bruto
mėnesinis atlyginimas, Eu	615,1	646,3	677,4	714,1	774,0
Valstybinė vidutinė
mėnesinė pensija, Eu	236,2	238,1	240,3	244,5	255,3
Užsienio prekyba
Pagrindinis straipsnis – Lietuvos užsienio prekyba.
Lietuvos užsienio prekybos balansas 2007−2013 m. buvo neigiamas. 2013 m. Lietuvos eksportas sudarė 84 779,0 mln. Lt, importas – 91 521,4 mln. Lt.[81][82] 2007−2011 m. nesikeitė 5 didžiausios importo rinkos ir 4 didžiausios eksporto rinkos.

2011 m. eksporto rinkos[83]

Vieta	Valstybė	Procentai
1	Flag of Russia.svg Rusija	11,6 %
2	Flag of Latvia.svg Latvija	10,2 %
3	Flag of Germany.svg Vokietija	9,3 %
4	Flag of Poland.svg Lenkija	7,0 %
5	Flag of Estonia.svg Estija	6,6 %
6	Flag of the Netherlands.svg Nyderlandai	6,1 %
7	Flag of Belarus.svg Baltarusija	5,2 %
8	Flag of the United Kingdom (3-5).svg Jungtinė Karalystė	4,1 %
9	Flag of France (1794–1815, 1830–1974, 2020–present).svg Prancūzija	4,1 %
10	Flag of Sweden.svg Švedija	3,6 %
2011 m. importo rinkos[84]

Vieta	Valstybė	Procentai
1	Flag of Poland.svg Lenkija	32,8 %
2	Flag of Germany.svg Vokietija	9,7 %
3	Flag of Russia.svg Rusija	9,1 %
4	Flag of Latvia.svg Latvija	6,6 %
5	Flag of the Netherlands.svg Nyderlandai	4,9 %
6	Flag of Sweden.svg Švedija	3,3 %
7	Flag of Italy.svg Italija	3,2 %
8	Flag of Belgium.svg Belgija	3,1 %
9	Flag of Estonia.svg Estija	2,8 %
10	Flag of Belarus.svg Baltarusija	2,5 %
Lietuvos bendrovės
Pagal pajamas Lietuvoje daugelį metų pirmauja AB „ORLEN Lietuva“ (buv. „Mažeikių nafta“). „Maxima Grupė“, UAB užima antrą vietą.[85] Greta stambiausių Lietuvos įmonių, šalyje savo kapitalą investuoja ir žinomos užsienio bendrovės. 2009 m. savo Technologijų centrą atidarė „Barclays“ bankas,[86] 2011 savo regioninį biurą Vilniuje atidarė „Western Union“.[87] Taip pat veikia Skandinavijos bankai SEB, „Swedbank“, „Luminor Bank“, „Danske Bank“. Tarptautinės įmonės: „Thermo Fisher Scientific“, „Phillip Morris“, „Kraft Foods“, „Deichmann“, „Tele2“, „Hesburger“, „Circle K“ ir kitos.

Infrastruktūra
Transportas
Pagrindinis straipsnis – Lietuvos transportas.

Lietuvos E kategorijos kelių žemėlapis
Klaipėda yra vienintelis šalies prekybinis uostas. 2011 m. Klaipėdos jūrų uoste ir Būtingės naftos terminale perkrautas rekordinis kiekis − 45,5 mln. tonų krovinių.[88] Šalyje veikia keturi tarptautiniai oro uostai: Vilniaus oro uostas (didžiausias, 2008 m. aptarnavęs 2,048 mln. keleivių),[89] Kauno oro uostas, Palangos oro uostas ir Šiaulių oro uostas.

Lietuvoje veikia 1775,3 km geležinkelio linijų, iš kurių 1753,5 km plačios („rusiškos“) 1520 mm vėžės. 21,8 km ilgio „europinės“ 1435 mm vėžės geležinkelis jungia Lietuvą su Lenkija.[90] Maršrute Panevėžys-Anykščiai-Rubikiai veikia 68,4 km ilgio siaurojo 750 mm pločio vėžės geležinkelio linija, ilgiausia tokia Europoje. Aukštaitijos siaurasis geležinkelis naudojamas turizmo reikmėms.

Lietuvos kelių ilgiai 2011 m. pabaigos duomenimis (kilometrais).[91]

Geležinkelis	Automobilių
keliai	E kategorijos
automobilių keliai	Troleibusų
linijos	Vidaus vandenų
keliai	Eksploataciniai
naftos vamzdynų
1 767,6	82 911	1642	266,2	452	500
Energetika
Pagrindinis straipsnis – Lietuvos energetika.
Lietuvos pagrindiniais elektros energijos tiekėjais yra Lietuvos elektrinė (instaliuotoji galia − 1,8 GW.),[92] Kruonio hidroakumuliacinė elektrinė (gali palaikyti 900 MW galios tiekimą ne mažiau 12 val.)[93] ir Kauno hidroelektrinė (instaliuotoji galia − 100,8 MW.[94]). Visas jas valdo AB „Lietuvos energijos gamyba“. Valstybės aukštos įtampos elektros tinklų operatorius yra AB „Litgrid“, žemos ir vidutinės įtampos tinklų − AB „ESO“.[95]

Papildomi elektros energijos kiekiai gaminami nuolat veikiančiose termofikacinėse elektrinėse (kaip Kauno termofikacinė elektrinė, Mažeikių elektrinė), vėjo ir vandens jėgainėse.

Lietuvos energetikos sistemos instaliuotoji galia pagal pagaminimo būdą 2012 m. duomenimis, megavatais (MW):[96]

Kondensacinės
elektrinės	Atominės
elektrinės	Termofikacinės
elektrinės	Hidroelektrinės	Hidroakumuliacinės
elektrinės	Blokinės įmonių
elektrinės	Atsinaujinančios energijos
elektrinės (vėjo)
1 955	0	803	128	900	164	339 (274)
Iš viso Lietuvoje 2011 m. duomenimis nutiesta 6683,2 km aukštos įtampos elektros linijų (iš jų: 1671,6 km 330−400 kV įtampos oro linijos, 4967 km − 110 kV įtampos oro linijos).[97]

Ignalinos atominės elektrinės pirmasis elektrinės reaktorius sustabdytas 2004 m. vykdant stojimo į ES sąlygas. Paskutinis reaktorius buvo sustabdytas 2009 m. gruodžio mėn. 31 d. 23 valandą nakties. Buvo ruošiamasi statyti naują atominę elektrinę. Naujos atominės elektrinės statyba rūpinosi valstybės valdoma bendrovė UAB „Visagino atominė elektrinė“.[98] 2012 m. referendume dauguma Lietuvos piliečių nepritarė AE statybai.[99]

Sustabdžius IAE pasikeitė Lietuvos elektros importo-eksporto rinka. Palyginimui: 2009 m. 70 % Lietuvoje suvartojamos elektros energijos buvo pagaminama vien IAE.[100] 2011 m. − 63 % energijos buvo importuota.[101]

Stambiausi Lietuvos miestų šilumos tiekėjai pagal instaliuotąją galią, megavatais (MW):[102]

Vilniaus
energija	Kauno
energija	Klaipėdos
energija	Alytaus
energija	Panevėžio
energija	Šiaulių
energija	Marijampolės
šiluma
2 332	2 088	1 017	457	399	299	296
Turizmas
2016 m. duomenimis Lietuvoje apsilankė ir bent vieną naktį praleido 1,49 mln. turistų iš užsienio šalių. Didžiausią jų skaičių sudarė svečiai iš Vokietijos (174,8 tūkst.), Baltarusijos (171,9 tūkst.), Rusijos (150,6 tūkst.), Lenkijos (148,4 tūkst.), Latvijos (134,4 tūkst.), Ukrainos (84,0 tūkst.), Jungtinės Karalystės (58,2 tūkst.).[103] Šalyje jaučiama intensyvėjančio vidaus turizmo tendencija. Lankytinų vietų šiuo metu priskaičiuojama iki 1000. Daugiausia turistų sulaukia didieji miestai Vilnius, Klaipėda, Kaunas ir kurortai Neringa, Palanga, Druskininkai, Birštonas.

Mokslas ir technologijos
2016 m. duomenimis Lietuvoje 31 500 specialistų dirbo IT srityje. Šalis turi prieinamiausią internetą ES ir sparčiausią belaidį ryšį visame pasaulyje.[104] 2016 m. duomenimis šalyje veikia trys aukštųjų technologijų įmonių asociacijos: Fotoelektros technologijų ir verslo asociacija, Lazerių ir šviesos mokslo ir technologijų asociacija ir Lietuvos kosmoso asociacija.[105] Lietuvoje veikia aukšto lygio biotechnologijos kompanijos Ekspla ir Šviesos Konversija, kurios specializuojasi lazerių gamyboje.

Gyventojai
Pagrindinis straipsnis – Lietuvos gyventojai.

Gyventojų tankumas pagal savivaldybes 2012 m.
Demografija
2020 m. pradžioje Lietuvoje gyveno 2,79 mln. gyventojų. 1992 m. Lietuvoje pasiektas maksimalus 3,7 mln. gyventojų skaičius. Po to gyventojų tolydžiai mažėjo ir tik 2019 m. buvo užfiksuotas nežymus padidėjimas.[106] 2000 m. gyventojų sumažėjo iki 3,5 mln., o 2010 m. – iki 3,32 mln. 2012 m. rugsėjo 28 d. Lietuvos statistikos departamento duomenimis gyventojų skaičius nebesiekė 3 milijonų.[107]

Gyventojų skaičiaus mažėjimo pagrindinė priežastis yra emigracija bei didesnis mirtingumas nei gimstamumas. Daugiausia Lietuvos gyventojų emigravo į Vakarų šalis, kur rado geresnes sąlygas darbo rinkoje. Taigi tarp emigrantų daugiausia darbingo amžiaus žmonių. Pagrindinės kryptys – Skandinavija, Jungtinė Karalystė, Airija. Jungtinėje Karalystėje gyvenamąją vietą deklaravo 124 000 emigrantų.[108] Airijoje – 40 000, Norvegijoje – 24 000.[109] Įvairiais skaičiavimai Vakarų šalyse gyvena ir dirba apie 200 000 Lietuvos piliečių. Pačioje Lietuvoje 4,3 % gyventojų yra gimę užsienyje.[110] 2011 m. iš Lietuvos išvyko 54 000 gyventojų, 16 000 atvyko,[111] 2013 išvyko 39 000 gyv.,[112] kitais metais – 36 600, o 2015 m. – 44 500[113] 2016 emigravo 51 000 gyventojų,[114] 2017 m. – 57 200.[115][116] 2018 m. į šalį atvyko 12 300 asmenų, iš jų 5 700 ukrainiečių, 26 proc. iš Baltarusijos ir 6 proc. iš Rusijos.

Žemiausias gimstamumo rodiklis pasiektas 2002 m., kai gimė 30 000 kūdikių (8,6/1000 gyventojų), nuo to laiko šis rodiklis kiek išaugo: 2010 m. gimė 35 625 kūdikliai (10,8/1000 gyventojų). Vaikų skaičius vienai moteriai siekia 1,21. Didžiausias mirtingumas yra rytiniuose šalies rajonuose, kuriuose labiausiai jaučiamas gyventojų senėjimas. 2007 m. Ignalinos, Švenčionių ir Zarasų rajonuose buvo užregistruota 20 mirčių tūkstančiui gyventojų (šalies vidurkis tais metais buvo 13,5 mirčių tūkstančiui gyventojų). Prie didelio mirtingumo prisideda vienas didžiausių Europoje savižudybių skaičius.[117]

Didžioji dalis gyventojų gyvena miestuose. Šis rodiklis sparčiai keitėsi po Antrojo pasaulinio karo. 1959 m. dar trys penktadaliai gyventojų gyveno kaime, 1970 m. santykis susilygino, o 1990 m. jau du trečdaliai gyventojų gyveno miestuose. Šiuo metu keturiuose miestuose (Vilnius, Kaunas, Klaipėda, Šiauliai) gyvena daugiau nei 1 000 000 gyventojų.

100% vyresnių nei 15 metų šalies gyventojų yra raštingi. Vidutinė gyvenimo trukmė vyrams yra 80 metų, moterims – 85 metai.[118] Lyginant su ankstesnių metų tyrimų duomenimis, trukmė pailgėjo maždaug 4 metais.

P sociology.svgP sociology.svgDemografinė raida tarp 1528 m. ir 2020 m.
1528 m.sur.	1650 m.	1790 m.sur.	1897 m.sur.	1913 m.	1923 m.sur.	1940 m.	1942 m.sur.	1950 m.	1955 m.
330 000	960 000	990 000	2 536 000	2 828 000	2 620 000	3 084 000	2 790 000	2 573 000	2 613 000
1959 m.sur.	1965 m.	1970 m.sur.	1979 m.sur.	1989 m.sur.	1991 m.	1995 m.	2001 m.sur.	2005 m.	2011 m.sur.
2 711 000	2 954 000	3 100 000	3 398 000	3 690 000	3 704 000	3 629 000	3 483 972	3 414 000	3 052 588
2015 m.	2020 m.	-	-	-	-	-	-	-	-
2 921 262	2 794 329	-	-	-	-	-	-	-	-
[rodyti]Demografinės raidos histograma

Duomenys:[119][120][121][122][123]

Lietuvos gyventojų tautinė sudėtis
Didžiausia Lietuvos tauta yra lietuviai, jie sudaro daugiau nei 86 proc. gyventojų. Lietuviai sudaro gyventojų daugumą visose savivaldybėse, išskyrus Vilniaus rajono ir Šalčininkų rajono.

Didžiausia tautinė mažuma Lietuvoje yra lenkai. 1959 m. lenkai sudarė 8,5 % Lietuvos gyventojų, bet nuo to laiko jų procentas nuolat mažėjo ir 2015 m. buvo 5,6 %. Lietuvos lenkai daugiausiai gyvena Vilniaus apskrityje, kur jie 2001 m. sudarė net 25,4 % visos populiacijos. Vilniaus ir Šalčininkų rajone lenkų tautybės gyventojų yra dauguma (atitinkamai 52 proc. ir 77 proc. gyventojų). Vilniaus mieste lenkų yra apie 16,5%. Lietuvoje sparčiai mažėja rusų tautybės žmonių dalis: 1989 m. jie sudarė 9,4 % visos populiacijos, 2001 m. – 6,3 %, o 2011 m. – 5,8 %.[124] 2001 m. surašymo duomenimis, rusai sudaro 13,4 % Utenos apskrities, 11,6 % Vilniaus apskrities ir 11,4 % Klaipėdos apskrities gyventojų. Kitose apskrityse jų dalis neviršijo 4 %. Pagal 2011 m. gyventojų surašymą rusai sudarė apie 12 proc. Vilniaus ir apie 19,6 proc. Klaipėdos gyventojų. Visagino mieste rusai sudaro gyventojų daugumą (52 proc.). 2015 m. rusai sudarė 4,78 % visų Lietuvos gyventojų.[124]

Lietuvos piliečių nacionalinė sudėtis[125] [126][127]
Vieta	Tauta	2015 m.	2011 m.	2001 m.	1989 m.	1979 m.
1	Lietuviai	86,67 proc. / 2 531,843 mln.	84,16 proc. / 2 561,314 mln.	83,45 proc. / 2 907,293 mln.	79,6 proc. / 2 924,3 mln.	80,0 proc. / 2 712,2 mln.
2	Lenkai	5,61 proc. / 163,858 tūkst.	6,58 proc. / 200,317 tūkst.	6,74 proc. / 234,989 tūkst.	7,0 proc. / 258,0 tūkst.	7,3 proc. / 247,0 tūkst.
3	Rusai	4,78 proc. / 139,507 tūkst.	5,81 proc. / 176,913 tūkst.	6,31 proc. / 219,789 tūkst.	9,4 proc. / 344,5 tūkst.	8,9 proc. / 303,5 tūkst.
4	Baltarusiai	1,34 proc. / 39,159 tūkst.	1,19 proc. / 36,227 tūkst.	1,23 proc. / 42,866 tūkst.	1,7 proc. / 63,2 tūkst.	1,7 proc. / 57,6 tūkst.
5	Ukrainiečiai	0,69 proc. / 20,225 tūkst.	0,54 proc. / 16,423 tūkst.	0,65 proc. / 22,488 tūkst.	1,2 proc. / 44,8 tūkst.	1,0 proc. / 32,0 tūkst.
6	Žydai	0,08 proc. / 2,267 tūkst.	0,10 proc. / 3,050 tūkst.	0,12 proc. / 4,007 tūkst.	0,3 proc. / 12,4 tūkst.	0,4 proc. / 14,7 tūkst.
7	Totoriai	0,07 proc. / 2,078 tūkst.	0,09 proc. / 2,793 tūkst.	0,09 proc. / 3,235 tūkst.	0,1 proc. / 5,2 tūkst.	0,1 proc. / 4,0 tūkst.
8	Vokiečiai	0,10 proc. / 2,831 tūkst.	0,08 proc. / 2,418 tūkst.	0,09 proc. / 3,243 tūkst.	0,1 proc. / 2,1 tūkst.	0,1 proc. / 2,6 tūkst.
9	Čigonai	0,07 proc. / 2,063 tūkst.	0,07 proc. / 2,115 tūkst.	0,09 proc. / 2,571 tūkst.	0,1 proc. / 2,7 tūkst.	0,1 proc. / 2,3 tūkst.
10	Latviai	0,11 proc. / 3,144 tūkst	0,07 proc. / 2,025 tūkst.	0,07 proc. / 2,955 tūkst.	0,1 proc. / 4,2 tūkst.	0,1 proc. / 4,4 tūkst.
11	Armėnai	?	0,04 proc. / 1 233 tūkst.	0,04 proc. / 1 477 tūkst.	?	?
12	Azerbaidžaniečiai	?	0,02 proc. / 0,648 tūkst.	0,02 proc. / 0,788 tūkst.	?	?
13	Moldavai	?	0,02 proc. / 0,540 tūkst.	0,02 proc. / 0,704 tūkst.	?	?
14	Gruzinai	?	0,01 proc. / 0,372 tūkst.	0,01 proc. / 0,437 tūkst.	?	?
15	Estai	?.	0,01 proc. / 0,314 tūkst.	0,01 proc. / 0,419 tūkst.	?	?
16	Karaimai	?	0,01 proc. / 0,241 tūkst.	0,01 proc. / 0,273 tūkst.	?	?
17	Kitų tautybių	0,47 proc. / 13,639 tūkst.	0,12 proc. / 3,508 tūkst.	0,10 proc. / 3,517 tūkst.	?	?
18	Nenurodė tautybės	0,01 proc. / 0,648 tūkst.	1,08 proc. / 32,978 tūkst.	0,95 proc. / 32,921 tūkst.	?	?
Bendras Lietuvos piliečių skaičius	100,0 proc. / 2 921,262 mln	100,0 proc. / 3 043,429 mln.	100,0 proc. / 3 483,972 mln.	100,0 proc. / 3 674,8 mln.	100,0 proc. / 3 391,5 mln.

Lenkų mažuma pagal procentus savivaldybėse
Lenkų mažuma pagal procentus savivaldybėse

 
Rusų mažuma pagal procentus savivaldybėse
Rusų mažuma pagal procentus savivaldybėse

Kalbos
Pasiskirstymas pagal gimtąsias kalbas (2011 m. surašymo duomenys)[128]:

lietuvių – 84,9 % (2 583 745 gyventojai);
rusų – 7,2 % (218 383);
lenkų – 5,3 % (160 506);
baltarusių – 0,23 % (7 114);
ukrainiečių – 0,18 % (5 340);
kitos – 0,24 % (7 190);
nenurodė – 1,44 % (43 906).
Pagal 2001 m. surašymą, iš 577 tūkst. ne lietuvių tautybės gyventojų, 356 tūkst. moka lietuvių kalbą. Didžiausią jų dalį sudaro lenkai, rusai ir baltarusiai. Rusų kalbą iš viso moka 68 % Lietuvos gyventojų, anglų – 17 % (mieste – 21 %, kaime – 9 %), lenkų – 14,6 %, vokiečių – 8 %, prancūzų – 2 %. Rusų kalbą moka 64 % lietuvių ir 77 % lenkų.[129] 2005 m. Eurobarometro apklausa pateikia kiek kitokius duomenis. Pasak jos, 80 % Lietuvos gyventojų gali susikalbėti rusiškai (neskaitant tų, kuriems rusų kalba yra gimtoji), 32 % – angliškai, 15 % – lenkiškai ir 14 % – vokiškai.[130] Tokie dideli duomenų skirtumai tikriausiai yra todėl, kad gyventojų surašyme buvo skaičiuojami tik gerai mokantys nurodytas kalbas, o Eurobarometro apklausoje – visi gebantys susišnekėti.

Eurobarometro apklausa taip pat atskleidė, kad, palyginti su kitų Europos Sąjungos šalių gyventojais, lietuviai moka daug kalbų. 92 % Lietuvos gyventojų moka bent vieną užsienio kalbą, 51 % – bent dvi, ir 16 % – bent tris kalbas. Pagal Europos Sąjungos vidurkį, tik 56 % žmonių moka bent vieną, 28 % bent dvi ir 11 % bent tris kalbas neskaitant gimtosios.[130]

Religija

Vilniaus Šv. Stanislovo ir Šv. Vladislovo arkikatedra bazilika
Nuo pat Lietuvos krikšto šalyje vyravo katalikybė. Katalikų dvasininkai turėjo didelę įtaką visuomenėje, XX a. pirmojo pusėje dalyvavo politiniame gyvenime, sovietų okupacijos metu dalis kunigų užsiėmė pogrindine ir disidentine veikla. Tiek katalikų, tiek kitų bažnyčių veikla sovietų okupacijos metu buvo varžoma, kunigai persekiojami, kalinami, tremiami. XX a. pirmoje pusėje apie 9 proc. Lietuvos gyventojų buvo liuteronai, tačiau jų skaičius ženkliai sumažėjo po Antrojo pasaulinio karo. Po 1990 m. Lietuvoje misijas pradėjo ir tikinčiųjų bendruomenes sukūrė evangelikų bažnyčios. Islamas Lietuvoje minimas nuo XIV a. Pradžioje jis buvo susijęs beveik išimtinai su Lietuvos totorių bendruomene.

2011 m. surašyme 83,7 % deklaravo kokį nors tikėjimą, 6,1 % teigė esą netikintys ir 10,1 % nenurodė arba negalėjo atsakyti. Gyventojų pasiskirstymas pagal religiją:[131]

Romos katalikai – 77,2 % (2 350 tūkst.);
Stačiatikiai – 4,1 % (125,2 tūkst.);
Sentikiai – 0,8 % (23,3 tūkst.);
Evangelikai liuteronai – 0,6 % (19,6 tūkst.);
Evangelikai reformatai – 0,2 % (6,7 tūkst.);
Jehovos liudytojai – 0,1 % (3,5 tūkst.);
Musulmonai sunitai – 0,08 % (2,8 tūkst.);
Charizmatai – 0,06 % (2,2 tūkst.);
Sekmininkai – 0,04 % (1,3 tūkst.);
Judėjai – 0,04 % (1,3 tūkst.);
Senojo baltų tikėjimo – 0,04 % (1,4 tūkst.);
Kitų tikybų – 0,3 % (11 tūkst.).
2001 m. dauguma stačiatikių buvo susitelkę Vilniaus ir Klaipėdos miestuose, kur jie sudarė atitinkamai 9,7 % ir 15,5 % visų miesto gyventojų. Netikintieji sudarė 10,3 % miestų gyventojų ir 4,2 % kaimų gyventojų.[132]

2010 m. „Eurobarometro“ apklausos duomenimis, 47% Lietuvos gyventojų „tiki, kad egzistuoja Dievas“; 37% – „tiki, jog egzistuoja kažkokia dvasia arba dvasinė energija“; 12% – „netiki jokiais dievais, dvasiomis ar dvasinėmis energijomis“. Pagal šiuos duomenis Lietuva tarp Europos Sąjungos šalių laikytina vidutiniškai religinga.[133]

Miestai
Daugiau informacijos galite rasti straipsnyje Lietuvos miestai.
Lietuvoje yra 103 miestai. Miestais laikomos tankiai apgyvendintos vietovės, kuriose yra daugiau nei 3 tūkstančiai gyventojų, kurių bent dvi trečiosios verčiasi ne su žemės ūkiu susijusia veikla. Miestais laikomos ir mažiau nei 3000 gyventojų turinčios gyvenvietės, kurios tokį statusą turi istoriškai.

Lietuvos miestai pagal gyventojų skaičių 2020 m. pradžioje:[134]
Nr.	Miestas	Apskritis	Gyventojai	Nr.	Miestas	Apskritis	Gyventojai	
Vilnius Pilies street.jpg
Vilnius
Kaunas Castle - panorama.JPG
Kaunas
1	Vilnius	Vilniaus apskritis	550834	11	Kėdainiai	Kauno apskritis	22677
2	Kaunas	Kauno apskritis	289364	12	Tauragė	Tauragės apskritis	21520
3	Klaipėda	Klaipėdos apskritis	149116	13	Telšiai	Telšių apskritis	21287
4	Šiauliai	Šiaulių apskritis	101511	14	Ukmergė	Vilniaus apskritis	20154
5	Panevėžys	Panevėžio apskritis	85885	15	Visaginas	Utenos apskritis	18024
6	Alytus	Alytaus apskritis	49895	16	Plungė	Telšių apskritis	16755
7	Marijampolė	Marijampolės apskritis	34975	17	Kretinga	Klaipėdos apskritis	16583
8	Mažeikiai	Telšių apskritis	32470	18	Palanga	Klaipėdos apskritis	16038
9	Jonava	Kauno apskritis	26423	19	Radviliškis	Šiaulių apskritis	15161
10	Utena	Utenos apskritis	25397	20	Šilutė	Klaipėdos apskritis	14980
2020 m. pradžios duomenys

Švietimas
Žinoma, jog pirmoji mokykla Lietuvoje veikė 1387 m. prie Vilniaus katedros. Vėlesnis jų tinklas plėtėsi su krikščionybės plitimu. Dažniausiai mokyklos būdavo parapinės. 1570 m. Vilniuje įsikūrę tėvai jėzuitai atidarė kolegiją. Valdovas Steponas Batoras savo privilegija ją 1579 m. pakėlė į universitetus. Seniausias Vilniaus universitetas veikė iki 1832 metų, kuomet carinė Rusijos valdžia jį uždarė. Po Pirmojo pasaulinio karo, Vilnių okupavus lenkams, 1922 m. Lietuvos universitetas įkurtas Kaune. 1930 m. jis gavo Vytauto Didžiojo universiteto vardą. 2017 m. duomenimis Lietuvoje veikė 737 ikimokyklinio ugdymo įstaigos, 1151 bendrojo ugdymo mokykla, 22 kolegijos ir 21 universitetas.[135] Didžiausias šalies universitetas yra Vilniaus universitetas, kuris yra vienas iš seniausių universitetų Šiaurės Europoje.

Kultūra
Pagrindinis straipsnis – Lietuvos kultūra.

Kuršių nerija
Per šimtmečius Lietuvos kultūra buvo įtakojama daugelio kaimyninių tautų ir religijų. Nepaisant to išlaikė savitumą. Lietuvių kalba yra viena iš dviejų likusių baltų kalbų, per tarpinę baltų prokalbę kilusi iš indoeuropiečių prokalbės.[136] Į UNESCO Pasaulio paveldo sąrašą yra įtraukti 7 Lietuvos paveldo objektai: istorinis Vilniaus senamiestis, Kuršių Nerija, Kernavės archeologinė vietovė, F. G. W. Struvės dienovidinio lanko geodeziniai punktai, į Nematerialaus pasaulio paveldo sąrašą – kryždirbystė ir kryžių simbolika Lietuvoje, Dainų ir šokių švenčių tradicija Baltijos valstybėse, sutartinės – lietuvių polifoninės dainos[137], į „Pasaulio atminties“ registrą – Martyno Mažvydo „Katekizmas“ ir kiti vertingi dokumentai.

Lietuvių etninė kultūra
Baltiška tautos praeitis ir geografinė padėtis sąlygojo tai, kad Lietuva buvo paskutinė valstybė Europoje nepriėmusi jokios abraominės religijos. Jos valdovai pirmą kartą krikštą priėmė tik XIII amžiuje. Tai lėmė senųjš lietuvių papročių apraiškas ir šiandieniniame gyvenime. Lietuvos muziejuose ir draugijų fonduose sukauptas didžiulis masyvas įvairaus pobūdžio paveldo, liudijančio etnines gyventojų ypatybes, verslus, amatus ir buitį. Daug dėmesio senovės lietuviai skyrė medinėms šventųjų skulptūroms. Išskirtinė yra Rūpintojėlio skulptūra. Taip pat autentiški liaudies motyvai atsiskleidžia koplytėlių ir koplytstulpių drožyboje, namų apyvokos daiktuose, susisiekimo priemonėse, balduose, darbo įrankiuose, valstietiškuose drabužiuose, audiniuose. Išskirtinės yra ne tik liaudies daugiabalsės sutartinės, bet ir margučių marginimo, sodų pynimo papročiai. Taip pat medžio raižiniai, geležies ir gintaro dirbiniai.


Tapytojas ir kompozitorius M. K. Čiurlionis
Dailė
Pirmasis Lietuvos dailės muziejus buvo įkurtas 1933 m. Kaune. Šis muziejus pavadintas Mikalojaus Konstantino Čiurlionio vardu, kadangi pastarasis laikomas garsiausiu Lietuvos dailininku. Nepriklausomoje Lietuvoje kūrė tapytojas Petras Kalpokas išgarsėjęs darbais „Šveicarijos peizažas“, „Romos panteonas naktį“, „Šlapelio portretas“, dailininkas, kolekcionierius Antanas Žmuidzinavičius, dailininkai Jonas Šileika, Kajetonas Sklėrius, Adomas Varnas, Justinas Vienožinskis. Pastarasis buvo Lietuvos meno mokyklos iniciatorius. Išskirtini skulptoriai Petras Rimša, Juozas Zikaras, Vincas Grybas, Bronius Pundzius.

Literatūra
Nepriklausomybės priešaušryje pradėta laisvai kurti naujoji lietuvių literatūra. Išsilaisvinta iš ideologijos pančių. Vieni pirmųjų tokių kūrėjų buvo Ričardas Gavelis, Valdas Papievis, Jurgis Kunčinas, Aidas Marčėnas, Salomėja Nėris, Rolandas Rastauskas, Jurga Ivanauskaitė. Lietuvos literatūrą papildė tremties ir gausus lietuvių išeivijos palikimas.

Teatras
Lietuva turi keletą populiarių ir gausiai lankomų teatrų. Tarp geriausių verta paminėti Lietuvos nacionalinį dramos teatrą, Keistuolių teatrą, Nacionalinį Kauno dramos teatrą, Panevėžio Miltinio teatrą, Rusų dramos teatrą. Taip pat sėkmingi ir gerai už Lietuvos ribų vertinami režisieriaus Oskaro Koršunovo teatras „Cezario teatro trupė“, Gyčio Ivanausko teatras. Garsiausi šių laikų Lietuvos režisieriai be jau minėtų yra Eimantas Nekrošius, Jonas Vaitkus, Cezaris Graužinis, Rimas Tuminas, Adolfas Večerskis. Šalyje vyksta įvairūs tarptautiniai teatrų festivaliai, kurių garsiausias – „Sirenos“. Bene garsiausias šalies režisierius yra Oskaras Koršunovas 2015 metais apdovanotas prestižiniu Švedijos Karališkuoju šiaurinės žvaigždės ordinu.

Tradicinė virtuvė
Pagrindinis straipsnis – Lietuviška virtuvė.

Lietuviška ruginė duona
Lietuviai labai didžiuojasi savo vaišingumu ir kulinariniu paveldu. Gamta sąlygojo maisto ypatumus, todėl senovėje valgyta daug daržovių, uogų ir grybų vasarą ir konservuotų, raugintų produktų žiemą. Šiandien nacionaliniais patiekalais laikomi lietuviški didžkukuliai arba cepelinai. Šalies ypatybė – ruginė duona, varškės sūris, šaltai rūkyti lašiniai ir daug bulvių patiekalų, tokių kaip kugelis, vėdarai, bulviniai blynai, bulviniai rageliai. Taip pat nuo seno žinomas lietuviškas skilandis, rūkytos žuvys (ypač pajūrio regione). Vasarą lietuviai valgo rožinę šaltsriubę – šaltibarščius.

Sportas
Pagrindinis straipsnis – Sportas Lietuvoje.

Plaukikė Rūta Meilutytė – olimpinė, daugkartinė pasaulio ir Europos čempionė
Populiariausia Lietuvoje sporto šaka yra krepšinis. Lietuvos vyrų krepšinio rinktinė yra laimėjusi Europos krepšinio čempionatus 1937, 1939 ir 2003 metais. 2007 m. Europos čempione tapo Lietuvos moterų krepšinio rinktinė. Lietuvos vyrų krepšinio rinktinė pat buvo prizininkė Europos, Pasaulio krepšinio čempionatuose ir Olimpinėse žaidynėse. „Kauno Žalgirio“ krepšinio klubas 1986 m. iškovojo Tarpžemyninę William Jones taurę (neoficialus pasaulio klubinių krepšinio komandų čempionų titulas), o 1999 m. tapo Eurolygos čempionu. Geriausi šalies krepšininkai buvo pakviesti žaisti NBA. Tarp jų Arvydas Sabonis, Šarūnas Marčiulionis, Linas Kleiza, Jonas Valančiūnas, Mindaugas Kuzminskas, Darius Songaila, Domantas Sabonis.

Nuo nepriklausomybės atgavimo lietuviai yra iškovoję 25 olimpinius medalius iš kurių 6 aukso. Du olimpinius aukso medalius turi disko metikas Virgilijus Alekna, iškovojęs savo pergales 2000 m. Sidnėjuje ir 2004 m. Atėnuose. 1992 m. olimpiniu disko metimo čempionu Barselonoje tapo Romas Ubartas. 2000 m. Sidnėjaus olimpiadoje auksą šaudymo į skriejančius taikinius rungtyje iškovojo dabartinė Lietuvos tautinio olimpinio komiteto prezidentė Daina Gudzinevičiūtė. Londono olimpiadoje 2012 m. debiutavo jauna plaukikė Rūta Meilutytė iškovodama šaliai aukso medalį, olimpine čempione tais pačiais metais tapo ir penkiakovininkė Laura Asadauskaitė.

Kita informacija
Lietuvos ryšiai
Lietuvos transportas
Lietuvos ginkluotosios pajėgos
Lietuvos tarptautiniai santykiai
Lietuvos etnografiniai regionai
Lietuvos šventės
Lietuvių kalba
Lietuvių liaudies muzika
Lietuvių mitologija
Kinas Lietuvoje
Šaltiniai
 „Surface water and surface water change“. Ekonominio bendradarbiavimo ir plėtros organizacija (EBPO). Nuoroda tikrinta 2020-10-11.
 „Pradžia – Oficialiosios statistikos portalas“. osp.stat.gov.lt.
 „World Economic Outlook Database, October 2022“. IMF.org. Tarptautinis valiutos fondas. 2022-10. Nuoroda tikrinta 2022-11-27.
 Lietuvos statistikos departamentas, Teritorija (žemės plotas) metų pradžioje> Teritorijos administracinis skirstymas > Teritorija (žemės plotas) metų pradžioje
 bernardinai.lt. Tikrinta 2020 m. sausio 12 d.
 Zigmas Zinkevičius. Kelios mintys, kurios kyla skaitant Alfredo Bumblausko Senosios Lietuvos istoriją 1009–1795 m. Voruta, 2005.
 Dubonis, Artūras (1998). Lietuvos didžiojo kunigaikščio leičiai: iš Lietuvos ankstyvųjų valstybinių struktūrų praeities (Leičiai of Grand Duke of Lithuania: from the past of Lithuanian stative structures (in Lithuanian). Vilnius: Lietuvos istorijos instituto leidykla.
 Tomas Ostrauskas. Vėlyvasis paleolitas.//A.Girininkas (red.) Lietuvos istorija. T.1. Vilnius: Baltos lankos, 2005. p. 22-23. ISBN 9955-584-90-4.
 V.Juodagalvis. Paleolitas. XI–IX tūkstantmetis pr. m. e.// Lietuvos proistorė. Archeologijos ekspozicijos vadovas. Lietuvos nacionalinis muziejus, 2000. P.22.
 Edgar C. Polomé; Werner Winter (2011). Reconstructing Languages and Cultures. Walter de Gruyter. p. 298. ISBN 978-3-11-086792-3.
 R.Rimantienė. Baltai, vle.lt
 Michael H. MacDonald (1996). Europe, a Tantalizing Romance: Past and Present Europe for Students and the Serious Traveler. University Press of America. p. 174. ISBN 978-0-7618-0411-6.
 Alfonsas Eidintas, Alfredas Bumblauskas, Antanas Kulakauskas, Mindaugas Tamošaitis. The History of Lithuania, Eugrimas, 2013. Suarchyvuota versija, 2013-12-15 15 December 2013. ISBN 978-609-437-204-9. P. 22–26
 Gudavičius, Edvardas (1999) Lietuvos Istorija: Nuo Seniausių Laikų iki 1569 Metų (Lithuanian History: From Ancient Times to the Year 1569) Vilnius, page 28, ISBN 5-420-00723-1
 Ochmański, Jerzy (1982). Historia Litwy [The History of Lithuania] (lenkų) (2nd ed.). Zakład Narodowy im. Ossolińskich. pp. 39–42. ISBN 9788304008861.
 Rimvydas Petrauskas. Lietuvos Didžioji Kunigaikštystė, vle.lt
 Lietuvos karalystei – 750 Archyvuota kopija 2012-06-01 iš Wayback Machine projekto.. voruta.lt.
 Edvardas Gudavičius Mindaugas, vle.lt
 Baranauskas, Tomas (2012-06-23). „Mėlynųjų Vandenų mūšis: atminties sugrįžimas po 650 metų“. Veidas (25): 30–32. ISSN 1392-5156.
 Auty, Robert; Obolensky, Dimitri (1981). A Companion to Russian Studies: An Introduction to Russian History. Cambridge University Press. p. 86. ISBN 978-0-521-28038-9.
 Paul Magocsi (1996). History of the Ukraine. University of Toronto Press. p. 128. ISBN 0802078206.
 Babinskas, Nerijus. „Etninė ir konfesinė LDK įvairovė. Reformacija“. šaltiniai.info Tikrinta 2019-05-20.
 Rimvydas Petrauskas. Lemiamų įvykių link: politinė situacija Lietuvos Didžiojoje Kunigaikštystėje ir aplinkiniuose kraštuose XIV a. devintame dešimtmetyje// D.Baronas, A. Dubonis, R.Petrauskas Lietuvos istorija III tomas. Baltos lankos, 2011.
 R.Petrauskas. Lietuvos Didžiosios Kunigaikštystės visuomenė vėlyvaisiais viduramžiais: bendruomenė ir individas, struktūros ir institucijos.// J.Kiaupienė, R.Petrauskas. Lietuvos istorija IV tomas. Baltos lankos, 2009. P.188-189. ISBN 978-9955-23-239-1
 „Lucko suvažiavimas“. Partizanai.org. Tikrinta 2017 m. gruodžio 22 d.
 J.Kiaupienė. Rytų ir pietryčių kryptys: Lietuvos Didžiosios kunigaikštystės kova dėl teritorijų ir įtakos.// J.Kiaupienė, R.Petrauskas. Lietuvos istorija IV tomas. Baltos lankos, 2009. P. 453. ISBN 978-9955-23-239-1
 Prieš 500 metų – Oršos mūšis Archyvuota kopija 2019-08-08 iš Wayback Machine projekto. (PDF). Varpas. 2014 m. lapkritis, Nr.11.
 Jūratė Kiaupienė. Lietuvos Didžiosios Kunigaikštystės kaitos laikas – 1529–1588 metai.// J.Kiaupienė, I. Lukšaitė. Lietuvos istorija T. V. Baltos lankos, 2013. P.206-7. ISBN 978-9955-23-680-1
 Jūratė Kiaupienė. Lietuvos Didžiosios Kunigaikštystės kaitos laikas – 1529–1588 metai.// J.Kiaupienė, I. Lukšaitė. Lietuvos istorija T. V. Baltos lankos, 2013. P.229-30. ISBN 978-9955-23-680-1
 Stone, Daniel. The Polish–Lithuanian State: 1386–1795. University of Washington Press, 2001. p. 63
 Baliulis, Algirdas. Lietuvos Didžiosios Kunigaikštystės ir Maskvos valstybės diplomatiniai santykiai XVI a. pabaigoje (PDF). Vilnius: Lietuvos istorijos institutas.
 „Lietuvos aukso amžius – vienas sprendimas galėjo pakeisti visą istoriją“. DELFI. Tikrinta 2018-02-24.
 Šapoka, Adolfas, sud. (1936). Lietuvos istorija (PDF). Kaunas: Švietimo ministerijos Knygų leidimo komisijos leidinys. p. 326.
 N. Stone, The eastern front 1914–1917, New York, Charles Scribner’s Sons, 1975.
 Lietuvos Taryba ir nepriklausomos valstybės atkūrimas 1914–1920 metų dokumentuose, sud. A. Eidintas, R. Lopata, Vilnius, 2017
 Maksimaitis M., Lietuvos valstybės Konstitucijų istorija (XX a. pirmoji pusė), Vilnius, 2005.
 Maksimaitis M., Kai kurios pirmųjų Lietuvos Konstitucijų istoriografijos problemos, Jurisprudencija, 2002, t. 30(22).
 http://www3.lrs.lt/home/w5_viewer/statiniai/seimu_istorija/w5_show-p_r=286&p_k=1.html
 Vasario 16-oji – Lietuvos Valstybės atkūrimo diena: straipsnių ir dokumentų rinkinys / sud. E. Manelis, R. Samavičius, Vilnius, 2007.
 12. Pirmojo prezidento išrinkimo ir inauguracijos vieta istorineprezidentura.lt
 Lietuvos valstybės konstitucijų istorija (XX a. pirmoji pusė), M. Maksimaitis, Vilnius, 2005.
 http://biblioteka.gindia.lt/prancuzmetisklaipedoje/24-ii-dalis-lietuvos-valdoma-klaipeda.html?showall=&start=5 Archyvuota kopija 2017-12-01 iš Wayback Machine projekto.
 http://www.lietava.lt/tarpukario_lietuva_laikinosios_sostines_kasdienybe_ir_sventes/?img=6
 http://lzinios.lt/lzinios/Istorija/lz-archyvas-neramus-1935-uju-rugpjutis/133290/ Archyvuota kopija 2017-12-01 iš Wayback Machine projekto.
 http://www.archyvai.lt/exhibitions/okupac/pratarme.htm Archyvuota kopija 2019-12-21 iš Wayback Machine projekto.
 http://genocid.lt/centras/lt/2258/a/
 „Jewish Losses during the Holocaust: By Country“, archyvinė kopija, encyclopedia.ushmm.org (tikrinta 2019-08-13).
 Jennifer Rosenberg, "How Many Jews Were Murdered per Country During the Holocaust? " kopija, ThoughtCo (tikrinta 2019-08-13).
 V. Tininis, Sovietų Sąjungos politinės struktūros Lietuvoje ir jų nusikalstama veikla: antroji sovietinė okupacija (1944–1953), Vilnius, 2008.
 http://genocid.lt/centras/lt/1193/a/
 Gailius B., Partizanai tada ir šiandien, Vilnius, 2006.
 http://genocid.lt/centras/lt/1497/a/
 Štromas A., Mockūnas L., Laisvės horizontai, Vilnius, 2001.
 Tininis V., Sovietinė Lietuva ir jos veikėjai, Vilnius, 1994.
 Anušauskas A., Kelias į nepriklausomybę – Lietuvos sąjūdis, Kaunas, 2010.
 http://www.thebalticway.eu/lt/istorija/
 http://lzinios.lt/lzinios/Istorija/74-lemtingos-dienos-zvilgsnis-is-uzkulisiu/200756/ Archyvuota kopija 2017-12-01 iš Wayback Machine projekto.
 http://www3.lrs.lt/home/Konstitucija/Konstitucija.htm
 http://www3.lrs.lt/pls/inter3/dokpaieska.showdoc_l?p_id=376048&p_query=&p_tr2=
 http://www.jungtinisstabas.lt/lt/vykdomos-to/[neveikianti nuoroda]
 https://lietuvosdiena.lrytas.lt/aktualijos/2017/06/30/news/lietuva-geriausiai-gynyba-finansuojanciu-nato-saliu-astuntuke-1819096/ Archyvuota kopija 2017-12-01 iš Wayback Machine projekto.
 Ričardas Baubinas. Lietuva. Visuotinė lietuvių enciklopedija, T. XII (Lietuva). – Vilnius: Mokslo ir enciklopedijų leidybos institutas, 2007. 7 psl..
 Ričardas Baubinas. Lietuva. Visuotinė lietuvių enciklopedija, T. XII (Lietuva). – Vilnius: Mokslo ir enciklopedijų leidybos institutas, 2007. 8 psl.
 „Nida and The Curonian Spit, The Insider's Guide to Visiting“. MapTrotting. 2016-09-23. Nuoroda tikrinta 2019-01-03.
 Ekstremalūs reiškiniai (pagal mėnesius), Lietuvos hidrometeorologijos tarnyba prie Aplinkos ministerijos
 2019 m. birželio mėnesio antrasis dešimtadienis, meteo.lt
 Lithuania. Microsoft Encarta Premium 2009. žr. 2008 rugpjūčio 3 d.
 Ūkio ministerijos ataskaita 2013 m. vasaris, p. 13 Archyvuota kopija 2016-01-13 iš Wayback Machine projekto.
 Delfi naujienis
 Naujausi Lietuvos ekonomikos ir finansų rodikliai, seb.lt
 Naujausi Lietuvos ekonomikos ir finansų rodikliai, seb.lt
 Naujausi Lietuvos ekonomikos ir finansų rodikliai, seb.lt
 Lietuvos ūkio ministerijos ataskaita, 2017 m. birželis, p. 12[neveikianti nuoroda]
 Lietuvos statistikos metraštis (2019 m. leidimas), osp.stat.gov.lt
 https://osp.stat.gov.lt/informaciniai-pranesimai?articleId=5028854
 Human Development Reports: Lithuania Archyvuota kopija 2019-07-21 iš Wayback Machine projekto.; tikrinta 2020-08-29
 Žemiau skurdo ribos Lietuvoje – daugiau nei pusė milijono gyventojų, BNS, 2020/07/22, tikrinta 2020-08-28.
 Statistikos departamento informacija 2013 m. vasaris, p. 13 Archyvuota kopija 2012-11-13 iš Wayback Machine projekto.
 Lietuvos ūkio ministerijos ataskaita, 2017 m. birželis, p. 12[neveikianti nuoroda]
 Lietuvos ūkio ministerijos ataskaita, 2017 m. birželis, p. 12[neveikianti nuoroda]
 URM informacija[neveikianti nuoroda]
 LŪM ataskaita, vasaris, p.8 Archyvuota kopija 2014-03-09 iš Wayback Machine projekto.
 URM informacija[neveikianti nuoroda]
 URM informacija[neveikianti nuoroda]
 žinios, Verslo. „Verslo aplinka - Verslo žinios“. vz.lt. Nuoroda tikrinta 2017-12-02.
 https://www.home.barclays/about-barclays/around-the-world/lithuania.html
 https://www.vz.lt/informacines-technologijos-telekomunikacijos/2017/11/07/western-union-lietuvoje-pletos-ir-tiesiogini-versla-atidare-klientu-aptarnavimo-padalini
 shortsea.lt Archyvuota kopija 2013-10-19 iš Wayback Machine projekto. Nuoroda tikrinta 2013-01-07)
 http://www.vno.lt/lt/naujienos/detail.php?ID=4375
 Susisiekimo ministerijos informacija Archyvuota kopija 2013-06-17 iš Wayback Machine projekto. Nuoroda tikrinta 2013-01-07)
 Statistikos departamento informacija Archyvuota kopija 2011-12-31 iš Wayback Machine projekto. Nuoroda tikrinta 2013-01-07)
 Lietuvos energija Archyvuota kopija 2012-04-05 iš Wayback Machine projekto. Nuoroda tikrinta 2013-01-07)
 kruoniohae.lt Archyvuota kopija 2012-09-28 iš Wayback Machine projekto. Nuoroda tikrinta 2013-01-07)
 Lietuvos energija Archyvuota kopija 2012-03-22 iš Wayback Machine projekto. Nuoroda tikrinta 2013-01-07)
 Lietuvos energetikos ministerija Archyvuota kopija 2017-10-10 iš Wayback Machine projekto. Nuoroda tikrinta 2017-10-07)
 Valstybinė kainų ir energetikos kontrolės komisija, p.57 Archyvuota kopija 2014-12-05 iš Wayback Machine projekto. Nuoroda tikrinta 2013-01-07)
 Valstybinė kainų ir energetikos kontrolės komisija, p.41 Archyvuota kopija 2012-12-03 iš Wayback Machine projekto. Nuoroda tikrinta 2013-01-07)
 vae.lt Archyvuota kopija 2013-01-26 iš Wayback Machine projekto. Nuoroda tikrinta 2013-01-07)
 Vyriausiosios rinkimų komisijos informacija Archyvuota kopija 2012-10-16 iš Wayback Machine projekto.
 Valstybinė kainų ir energetikos kontrolės komisija, p.48 Archyvuota kopija 2012-12-03 iš Wayback Machine projekto. Nuoroda tikrinta 2013-01-07)
 Litgrid informacija Archyvuota kopija 2012-09-20 iš Wayback Machine projekto. Nuoroda tikrinta 2013-01-07)
 Lietuvos šilumos tiekėjų asociacija Nuoroda tikrinta 2013-01-07)
 http://www.tourism.lt/uploads/documents/Turizmas-Lietuvoje_2016.pdf
 https://investlithuania.com/lt/prioritetiniai-sektoriai/technologijos/
 http://www.technologijos.lt/n/mtl/zyme/Aukstuju-technologiju-imones?tid=5646
 Lietuvoje per metus padaugėjo nuolatinių gyventojų, Etaplius, 2020–01–14
 https://osp.stat.gov.lt/statistiniu-rodikliu-analize?indicator=S3R166#/
 „archyvo kopija“. Suarchyvuotas originalas 2015-01-10. Nuoroda tikrinta 2020-09-06. (anglų k.), Lietuvos statistikos departamentas, 2019-07-14
 „archyvo kopija“. Suarchyvuotas originalas 2016-05-07. Nuoroda tikrinta 2020-09-06.
 Migration Report 2017. UN, tikrinta 2018-09-30 (anglų kalba).
 „archyvo kopija“. Suarchyvuotas originalas 2009-02-16. Nuoroda tikrinta 2009-07-27.
 „archyvo kopija“. Suarchyvuotas originalas 2016-03-14. Nuoroda tikrinta 2020-09-06.
 Po ketverių metų pertraukos – emigracijos šuolis., Verslo žinios 2016-03-21, tikrinta 2019-07-14.
 Statistika Lietuvoje (Bernardinai.lt)
 Skaičiai stulbina: 2017 m. Archyvuota kopija 2020-09-21 iš Wayback Machine projekto., tikrinta 2019-07-14.
 2017 pusmetį emigravo. DELFI 2017-07-10, tikrinta 2019-07-14.
 „Suicidio en Alemania: tercer puesto en Europa“. 2007. Nuoroda tikrinta 2007-11-23.
 http://www.lrt.lt/naujienos/lietuvoje/2/160359 Archyvuota kopija 2017-12-01 iš Wayback Machine projekto.
 1790 – 1950 duomenys „Lietuva Šeimos enciklopedija“ Šviesa, Kaunas 2006 ISBN 5-430-04664-7
 J. Zinkus, ed. (1980). Lietuvos TSR. Vilnius: Mokslas. p. 272.
 http://www.world-gazetteer.com/wg.php?x=&men=gpro&lng=en&des=wg&geo=-130&srt=pnan&col=abcdefghinoq&msz=1500&geo=-4[neveikianti nuoroda]
 smp2014ge.ugdome.lt / Lietuvos gyventojų skaičiaus kaita
 Gyventojai, Oficialiosios statistikos portalas
 http://db1.stat.gov.lt/statbank/selectvarval/saveselections.asp?MainTable=M3010215&PLanguage=0&TableStyle=&Buttons=&PXSId=3236&IQY=&TC=&ST=ST&rvar0=&rvar1=&rvar2=&rvar3=&rvar4=&rvar5=&rvar6=&rvar7=&rvar8=&rvar9=&rvar10=&rvar11=&rvar12=&rvar13=&rvar14= Archyvuota kopija 2012-09-06 iš Wayback Machine projekto.
 Lietuvos gyventojų tautinė sudėtis Archyvuota kopija 2015-06-30 iš Wayback Machine projekto. | Žurnalas „Mokslas ir gyvenimas“ 2012 Nr. 11-12
 Lietuvos piliečių tautinė sudėtis pagal 2011 m. Statistikos Departamento duomenis Archyvuota kopija 2012-09-06 iš Wayback Machine projekto.
 Alkas. A. Butkus: Lietuvos gyventojai tautybės požiūriu; tikrinta 2017-01-06
 Lietuvos statistikos departamentas, 2011 m. surašymas: Gyventojai pagal tautybę, gimtąją kalbą ir tikybą; tikrinta 2017-01-07
 2002 m. surašymas: Mokame vis daugiau kalbų Archyvuota kopija 2011-07-23 iš Wayback Machine projekto. Pastaba: ten pateikta kiek gyventojų moka šias kalba kaip užsienio kalbas. Šiame straipsnyje pateikti duomenys kiek iš viso žmonių kalba šiomis kalbomis. Tai reiškia, kad mokančių jas kaip užsienio kalbą procentas sudėtas su mokančių jas kaip gimtąją kalbą procentu
 (Angliškai)Europeans and their Languages
 [2011 m. surašymo duomenys https://osp.stat.gov.lt/documents/10180/217110/Gyv_kalba_tikyba.pdf/1d9dac9a-3d45-4798-93f5-941fed00503f]
 2001 m. gyventojų ir būstų surašymas: Romos katalikų daugiausia Archyvuota kopija 2009-12-29 iš Wayback Machine projekto.
 „Special Eurobarometer, biotechnology. 204 puslapis (PDF). Atlikta 2010 m. sausio–vasario mėn.“ (PDF).
 osp.stat.gov.lt / Šiuolaikinė Lietuva (1991–dabar)
 https://osp.stat.gov.lt/statistiniu-rodikliu-analize?theme=all#/
 http://www.vlkk.lt/
 http://www.vjtc.lt/lt/keliautojo-atmintin/unesco Archyvuota kopija 2017-12-24 iš Wayback Machine projekto.
Nuorodos
Portal
Vikisritis: Lietuva
Commons-logo.svg	
Vikiteka: Lietuva – vaizdinė ir garsinė medžiaga
WiktionaryLt.svg
Laisvajame žodyne yra terminas Lietuva
Valdžia:

lrp.lt / Lietuvos Respublikos Prezidentūra Archyvuota kopija 2020-09-19 iš Wayback Machine projekto.
lrs.lt / Lietuvos Respublikos Seimas
lrvk.lt / Lietuvos Respublikos Vyriausybė[neveikianti nuoroda]
stat.gov.lt / Lietuvos Respublikos statistikos departamentas Archyvuota kopija 2011-03-17 iš Wayback Machine projekto.
Kultūra, istorija, turizmas:

lietuva.lt / Lietuvos interneto vartai Archyvuota kopija 2007-04-26 iš Wayback Machine projekto.
pamatyklietuvoje.lt / Pamatyk Lietuvoje
youtube.com. Neregėta Lietuva
[rodyti]Ž • A • RLietuva Lietuvos temos
[rodyti]Ž • A • RŠalių sąrašas | Europa
[rodyti]Ž • A • REuropos Sąjunga
[rodyti]Ž • A • RŠiaurės Atlanto Aljansas

Wikimedia alt gold.svg	Šis straipsnis yra tapęs savaitės straipsniu.
Kategorijos: Savaitės straipsniaiLietuvaValstybės
Šis puslapis paskutinį kartą keistas 2 gegužės 2023 16:19.
Tekstas pateikiamas pagal Creative Commons Attribution/Share-Alike Licenciją; gali būti taikomos papildomos sąlygos. Detaliau – Terms of Use .
Privatumo politikaApie VikipedijąJokių garantijųMobili peržiūraKūrėjaiStatistikaSlapukų politikaWikimedia FoundationPowered by MediaWiki
